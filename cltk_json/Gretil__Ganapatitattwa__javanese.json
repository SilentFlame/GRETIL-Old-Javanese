{"originalTitle": " Ganapatitattwa ", "language": "javanese", "text": {"0": "Ganapatitattwa", "1": "Based on the ed.: Ga\u1e47apati-tattwa, an Old Javanese philosophic text,", "2": "critically edited, annotated and translated by Mrs. Dr. Sudarshana Devi Singhal,", "3": "New Delhi : International Academy of Indian Culture 1958", "4": "(Sata-Pitaka, 4; Dvipantara-Pitaka, 3)", "5": "Input by Andrea Acri (2006-2007)", "6": "CHARACTER REPLACEMENTS (for better searchability):", "7": "- Old Javanese \u1e25 has been converted to h and", "8": "- Small Letter Eng (\"ng\"-digraph; Unicode: \u014b) has been converted to \u1e45", "9": "This electronic text has NOT BEEN PROOFREAD.", "10": "Please send corrections to a.acri@let.leidenuniv.nl", "11": "THIS GRETIL TEXT FILE IS FOR REFERENCE PURPOSES ONLY!", "12": "COPYRIGHT AND TERMS OF USAGE AS FOR SOURCE FILE.", "13": "Text converted to Unicode (UTF-8).", "14": "(This file is to be used with a UTF-8 font and your browser's VIEW configuration", "15": "set to UTF-8.)", "16": "description: multibyte sequence:", "17": "long a   \u0101", "18": "long A   \u0100", "19": "long i   \u012b", "20": "long I   \u012a", "21": "long u   \u016b", "22": "long U   \u016a", "23": "vocalic r   \u1e5b", "24": "vocalic R   \u1e5a", "25": "long vocalic r   \u1e5d", "26": "vocalic l   \u1e37", "27": "long vocalic l   \u1e39", "28": "velar n   \u1e45", "29": "velar N   \u1e44", "30": "palatal n   \u00f1", "31": "palatal N   \u00d1", "32": "retroflex t   \u1e6d", "33": "retroflex T   \u1e6c", "34": "retroflex d   \u1e0d", "35": "retroflex D   \u1e0c", "36": "retroflex n   \u1e47", "37": "retroflex N   \u1e46", "38": "palatal s   \u015b", "39": "palatal S   \u015a", "40": "retroflex s   \u1e63", "41": "retroflex S   \u1e62", "42": "anusvara   \u1e43", "43": "visarga   \u1e25", "44": "e breve   \u0115", "45": "o dieresis   \u00f6", "46": "Unless indicated otherwise, accents have been dropped in order", "47": "to facilitate word search.", "48": "For a comprehensive list of GRETIL encodings and formats see:", "49": "http://gretil.sub.uni-goettingen.de/gretil/gretdiac.pdf", "50": "and", "51": "http://gretil.sub.uni-goettingen.de/gretil/gretdias.pdf", "52": "Ga\u1e47apatitattva", "53": "//0// avighnam astu // o\u1e43 nama\u1e25 siddham //0// o\u1e43 //", "54": "ga\u1e47apati\u1e25 \u015bivam p\u1e5bcchad ga\u1e45gomayo\u1e25 siddh\u0101rthada\u1e25", "55": "devaga\u1e47aguru\u1e25 putra\u1e25 \u015baktiv\u012bryy\u0101loka\u015briyai // (1)", "56": "1 nihan pitu[tu]r ira bha\u1e6d\u0101ra \u015biva / ri sa\u1e45 hya\u1e45 ga\u1e47a / s\u0115mbah ni\u1e45 tanaya ra sa\u1e45hulun / ri\u1e45 bha\u1e6d\u0101ra / hanta varahana tanaya ra sa\u1e45hulun / lamakane vruh ri kavijilan i\u1e45 pa\u00f1cadaiv\u0101tm\u0101 / saki\u1e45 ndi pavijilan ira / ya ta varahana patik sa\u1e45hulun //", "57": "2 \u012b\u015bvara uv\u0101ca /", "58": "anaku sa\u1e45 ga\u1e47apati pi\u1e5b\u1e45v\u0101kna pavarah kami ri kita / ika\u1e45 \u015babda \u015b\u016bnya / sake\u1e45 o\u1e43k\u0101ra mijil bindu / kadi \u0115bun hana ry \u0101gra ni\u1e45 ku\u015ba / kas\u0115nvan ravi / mahni\u1e45 kadi dh\u016bpa / d\u012bpta nira m\u0101bhr\u0101karak\u0101ra / sake\u1e45 bindu matmahan pa\u00f1cadaivata / brahm\u0101 / vi\u1e63\u1e47u / rudra / kami / mva\u1e45 sa\u1e45 hya\u1e45 sad\u0101\u015biva / ma\u1e45kan\u0101naku / makapavijilan i\u1e45 daiv\u0101tm\u0101 //", "59": "3 ga\u1e47apati uv\u0101ca /", "60": "s\u0115mbah ni\u1e45 tanaya ra sa\u1e45hulun / hanta muvah varahana ri prak\u0101\u015ba ni\u1e45 bhuvana / lamakane vruha r\u0101nak rahadyan sa\u1e45hulun //", "61": "4 \u012b\u015bvara uv\u0101ca /", "62": "anaku sa\u1e45 ga\u1e47apati / ma\u1e45ke pi\u1e5b\u1e45v\u0101kna pavarah kami / umajarakna ri katattvan i\u1e45 bhuvana / sake\u1e45 pa\u00f1cadaiv\u0101tm\u0101  mijil pa\u00f1catanm\u0101tra / lvirnya / sake\u1e45 brahm\u0101 mijil gandha / sake\u1e45 vi\u1e63\u1e47u mijil rasa / sake\u1e45 rudra mijil r\u016bpa / sake\u1e45 kami mijil spar\u015ba / sake\u1e45 sa\u1e45 hya\u1e45 sad\u0101\u015biva mijil \u015babda / mvah sake\u1e45 \u015babda mijil \u0101k\u0101\u015ba / kayeki r\u016bpa nira ya / var\u1e47\u1e47a kadi \u015buddhaspha\u1e6dika / sake\u1e45 spar\u015ba mijil v\u0101yu / kayeki r\u016bpa nira v\u012b / \u015bveta avar\u1e47\u1e47a / sake\u1e45 r\u016bpa mijil teja / kayeki r\u016bpa nira n\u012b / var\u1e47\u1e47a \u015bveta / ba\u1e45 / i\u1e5b\u1e45 / sake\u1e45 rasa mijil \u0101pah / kayeka r\u016bpa nira o m\u0101ye / k\u1e5b\u1e63\u1e47a var\u1e47\u1e47a nira / sake\u1e45 gandha mijil p\u1e5bthiv\u012b / kayeki r\u016bpa nira o\u1e43 / var\u1e47\u1e47a p\u012bta / nak\u0101r\u0101k\u1e63aranya / \u015b\u0101stra ni\u1e45 hurip o\u1e43k\u0101ra / mvah anaku sa\u1e45 ga\u1e47apati / sake\u1e45 p\u1e5bthiv\u012b mijil bh\u016bmi / sake\u1e45 \u0101pah mijil vvai / sake\u1e45 teja mijil ta \u1e45 \u0101ditya / candra / linta\u1e45 / sake\u1e45 v\u0101yu mijil ta \u1e45 a\u1e45in / sake\u1e45 \u0101k\u0101\u015ba mijil svara / sake\u1e45 bhuvana mijil sth\u0101vara / t\u1e5b\u1e47a / taru / lat\u0101 / gulma / tvaks\u0101ra / mva\u1e45 ja\u1e45gama / pa\u015bu / pak\u1e63\u012b / m\u012bna / aghny\u0101 / ma\u1e45kana lvir ni\u1e45 bhuvana //", "63": "5 ga\u1e47apati uv\u0101ca /", "64": "s\u0115mbah ni\u1e45 tanaya ra sa\u1e45hulun / apan huvus kata m\u0101ji sarvva saj\u00f1\u0101na bha\u1e6d\u0101ra ri katattvanika\u1e45 bhuvana / ma\u1e45ke mvah varahana r\u0101nak bha\u1e6d\u0101ra / lamakane vruh ri kavijilan i\u1e45 manu\u1e63ya //", "65": "6 \u012b\u015bvara uv\u0101ca /", "66": "anaku sa\u1e45 ga\u1e47ar\u0101ja / tan pahi kavijilan i\u1e45 manu\u1e63ya / kalavan pavijilan i\u1e45 deva / mva\u1e45 pav\u0115tvan i\u1e45 bhuvana / apan ika\u1e45 manu\u1e63ya mijil sake\u1e45 bindu / m\u016bla prathama ni\u1e45 o\u1e43k\u0101ra / apa ta lvirnya / brahm\u0101 vi\u1e63\u1e47u mak\u0101ryya \u015bar\u012bra / ika\u1e45 kin\u0101ryya p\u1e5bthiv\u012b mva\u1e45 \u0101pah / rudra mak\u0101ryya panon / ika\u1e45 kin\u0101ryya teja / kami ak\u0101ryyo\u015bv\u0101sa / ika\u1e45 kin\u0101ryya spar\u015ba / sa\u1e45 hya\u1e45 sad\u0101\u015biv\u0101k\u0101ryya svara / ika\u1e45 kin\u0101ryy\u0101k\u0101\u015ba / ma\u1e45kan\u0101naku / lvir ika\u1e45 \u0101tm\u0101 a\u00f1janma //", "67": "7 ga\u1e47apati uv\u0101ca /", "68": "s\u0101mpun kagraha sapavarah bha\u1e6d\u0101ra / ri k\u0101\u1e47\u1e0da ni\u1e45 bhuvana mva\u1e45 manu\u1e63ya / ma\u1e45ke mvah varaha r\u0101nak bha\u1e6d\u0101ra / ri sth\u0101na ni\u1e45 daiv\u0101tm\u0101 ri\u1e45 \u015bar\u012bra / mva\u1e45 hana ri\u1e45 bhuvana //", "69": "8 \u012b\u015bvara uv\u0101ca / kaki anaku sa\u1e45 ga\u1e47\u0101dhipa / ma\u1e45ke pi\u1e5b\u1e45v\u0101kna pavarah kami ri kita / ri kahanan i\u1e45 daiv\u0101tm\u0101 ri\u1e45 \u015bar\u012bra / apan tu\u1e45gal ika\u1e45 janma kalavan bhuvana / ya janma / ya bhuvana // apa ta lvirnyan / yapvan i\u1e45 bhuvana brahm\u0101kaya\u1e45an i\u1e45 dak\u1e63i\u1e47a / rumak\u1e63a bh\u016bmi // vi\u1e63\u1e47u akaya\u1e45an i\u1e45 uttara / rumak\u1e63a jala // rudr\u0101kaya\u1e45an i\u1e45 pa\u015bcima / rumak\u1e63a s\u016bryya / candra / linta\u1e45 // kami akaya\u1e45an i\u1e45 p\u016brvva / rumak\u1e63a v\u0101yu // sa\u1e45 hya\u1e45 sad\u0101\u015bivakaya\u1e45an i\u1e45 madhya / rumak\u1e63\u0101k\u0101\u015ba // mvah yapvan i\u1e45 janma / brahm\u0101 ma\u1e45asth\u0101na ri\u1e45 m\u016bl\u0101dh\u0101ra / ma\u1e45rak\u1e63a r\u0101ga / ababahan ri\u1e45 iru\u1e45 / ma\u1e45ulahak\u0115n gandha / vi\u1e63\u1e47u ma\u1e45asth\u0101na ri\u1e45 n\u0101bhi / ma\u1e45rak\u1e63a \u015bar\u012bra / ababahan ri\u1e45 jihv\u0101 / ma\u1e45ulahak\u0115n rasa / rudra ma\u1e45asth\u0101na ri\u1e45 hati / ma\u1e45rak\u1e63a j\u0101gra / ababahan ri\u1e45 ti\u1e45al / ma\u1e45ulahak\u0115n hi\u1e0d\u0115p / kami ma\u1e45asth\u0101na ri\u1e45 ka\u1e47\u1e6dha / ma\u1e45rak\u1e63\u0101turu / ababahan ri\u1e45 tutuk / ma\u1e45ulahak\u0115n \u015babda / sa\u1e45 hya\u1e45 sad\u0101\u015biva ma\u1e45asth\u0101na ri\u1e45 jihv\u0101gra / ma\u1e45rak\u1e63a sarvvaj\u00f1\u0101na / ababahan ri\u1e45 kar\u1e47\u1e47a / ma\u1e45ulahak\u0115n svara // ma\u1e45kana lvir ni\u1e45 daiv\u0101tm\u0101 ri\u1e45 \u015bar\u012bra mvah ri\u1e45 bhuvan\u0101gu\u1e45 //", "70": "9 ga\u1e47apati uv\u0101ca /", "71": "s\u0115mbah ni\u1e45 tanaya ra sa\u1e45hulun / ma\u1e45ke mvah hana varaha patik sa\u1e45hulun / ri patu\u1e45galanika\u1e45 sin\u0115\u1e45gah m\u016bl\u0101dh\u0101ra mva\u1e45 ika\u1e45 n\u0101bhi / hati / ka\u1e47\u1e6dha / jihv\u0101gra / lamakane vruha r\u0101nak bha\u1e6d\u0101ra //", "72": "10 \u012b\u015bvara uv\u0101ca /", "73": "anaku sa\u1e45 ga\u1e47apati / ma\u1e45ke den pahenak ruma\u1e45v\u0101kna pavarah kami / ri katattvanika\u1e45 sin\u0115\u1e45gah m\u016bl\u0101dh\u0101ra / u\u1e45gvanira ri p\u0101ntara ni\u1e45 p\u0101y\u016bpastha / var\u1e47\u1e47a kadi aru\u1e47a / caturko\u1e47a pad\u016b p\u0101t / ri jronya v\u0115nt\u0115n skar trate lava 8 / ri jro ni\u1e45 skar trate hana ma\u1e47ik var\u1e47\u1e47a kadi kilat / ri jro ni\u1e45 ma\u1e47ik kadi kilat / hana o\u1e43k\u0101ra / vit ni\u1e45 v\u0101yu / anrus tke\u1e45 \u1e45uddha ri\u1e45 \u015bivadv\u0101ra / sake\u1e45 \u015bivadv\u0101r\u0101nrus tke\u1e45 n\u0101sik\u0101 / sake\u1e45 n\u0101sik\u0101nrus ri\u1e45 jihv\u0101gra / am\u0115p\u0115k i\u1e45 saptadv\u0101ra / pasalahanya hane\u1e45 ka\u1e47\u1e6dha / sake\u1e45 ka\u1e47\u1e6dha masuk tke\u1e45 hati / am\u0115p\u0115k i\u1e45 \u015bar\u012bra kabeh / ma\u1e45kana lvir ni\u1e45 m\u016bl\u0101dh\u0101ra // luhur i\u1e45 m\u016bl\u0101dh\u0101ra \u1e45aran n\u0101bhi / mahl\u0115t rvavlas a\u1e45guli dohnya / var\u1e47\u1e47a kadi skar trate lava 10 / jro ni\u1e45 skar trate hana kadi s\u016bryya vavu mijil / ri jro ni\u1e45 kadi s\u016bryya vavu mijil \u1e45a / am\u1e5bta / pa\u1e45gantu\u1e45an i\u1e45 usus mva\u1e45 pa\u1e45uritan / ri luhur i\u1e45 n\u0101bhi / mahl\u0115t a\u1e63\u1e6d\u0101\u1e45guli dohnya \u1e45a / hati / var\u1e47\u1e47a kadi skar tu\u00f1ju\u1e45 lava 31 / liniput deni\u1e45 agni / ri\u1e45 jro ni\u1e45 agni s\u016bryya / ri\u1e45 jro ni\u1e45 s\u016bryya candra / ri\u1e45 jro ni\u1e45 candra \u015bukla var\u1e47\u1e47a kadi vintan / ri\u1e45 jro ni\u1e45 \u015bukla hana pr\u0101\u1e47av\u0101yu / ri\u1e45 jro ni\u1e45 pr\u0101\u1e47a pr\u0101\u1e47ali\u1e45ga \u1e45a / ri\u1e45 luhur i\u1e45 hati / mahl\u0115t rvavlas a\u1e45guli dohnya \u1e45a / ka\u1e47\u1e6dha / var\u1e47\u1e47a kadi skar tu\u00f1ju\u1e45 \u015bveta lava 10 / ri\u1e45 jro [ni\u1e45] skar tu\u00f1ju\u1e45 \u015bveta hana kadi vint\u0115n / mvah ri\u1e45 luhur i\u1e45 ka\u1e47\u1e6dha / mahl\u0115t rva vlas a\u1e45guli \u1e45a / jihv\u0101gra / kadi tu\u00f1ju\u1e45 kucup ma\u00f1cavar\u1e47\u1e47a / ri\u1e45 jro ni\u1e45 tu\u00f1ju\u1e45 kucup hana bindus\u0101rama\u1e47ik / ri\u1e45 jro ni\u1e45 bindus\u0101rama\u1e47ik hana \u015buddhaspha\u1e6dika / ri\u1e45 jro ni\u1e45 \u015buddhaspha\u1e6dika hana \u015b\u016bnya nirvv\u0101\u1e47a / ma\u1e45kana lvir ni\u1e45 pa\u00f1cavar\u1e47\u1e47a \u1e45a //", "74": "11 ga\u1e47apati uv\u0101ca /", "75": "s\u0115mbah tanaya ra sa\u1e45hulun / atyanta pavarah bha\u1e6d\u0101ra ri kami / ma\u1e45ke tulusakna pavarah bha\u1e6d\u0101ra / a\u1e45apa denya umijilak\u0115n samajanma / ri k\u0101la ni\u1e45 apa sa\u1e45gama / ya ta varahakna r\u0101nak bh\u0101tara //", "76": "12 \u012b\u015bvara uv\u0101ca /", "77": "e anaku sa\u1e45 ga\u1e47apati / a\u1e45apa dent\u0101naku / an\u0115\u1e45gva hana janma \u1e45 amijilak\u0115n samajanma / dud\u016b ma\u1e45kana kaki / kevala pinakas\u0101dhana ka\u1e45 ak\u0101ryya / vijil i\u1e45 sa\u1e45gama sake\u1e45 r\u016bpa s\u016bk\u1e63ma / ya ta don y \u0101tm\u0101 hana ka\u1e45 \u015bukla / var\u1e47\u1e47anya kadi ma\u1e47ik \u015buddhaspha\u1e6dika / mijil sake\u1e45 a\u1e45ga pradh\u0101na vinijilak\u0115n deni\u1e45 o\u1e43k\u0101ra / mva\u1e45 r\u016bpa sama kalih tum\u016bt kakadut mare\u1e45 garbha ni\u1e45 ibunya b\u0101\u1e45 u\u1e45vanya maprak\u1e5bti / i\u1e45kana u\u1e45gvanya mapi\u1e47\u1e0d\u0101k\u1e5bti / apan ika savar\u1e47\u1e47a var\u1e47\u1e47a ni\u1e45 \u015bukla\u015bvanita / kaliput deni\u1e45 o\u1e43k\u0101ra / matmahan s\u016bk\u1e63mar\u016bpa / gave sake\u1e45 o\u1e43k\u0101ra ma\u1e45lalampahak\u0115n //", "78": "13 lvir ni\u1e45 krama patmahanya / sa ulan matmahan v\u0115\u1e5bh / matmahan kadi mp\u0115han kinl\u0115 var\u1e47\u1e47anya / tiga \u1e45 ulan ta\u1e45 mp\u0115han lvir hantiga tu\u1e45gal / var\u1e47\u1e47a rakta matmahan rah / pta\u1e45 ulan ika\u1e45 a\u1e47\u1e0da matmahan \u015bivali\u1e45ga / gorovo\u1e45 mari\u1e45 madhya kinahanan deni\u1e45 o\u1e43k\u0101ra mva\u1e45 s\u016bk\u1e63mar\u016bpa / lima \u1e45 ulanta\u1e45 \u015bivali\u1e45ga matmahan m\u0101y\u0101rekh\u0101 / n\u0115m ulan ta\u1e45 m\u0101y\u0101rekh\u0101 matmahan agni / pitu \u1e45 ulan ta \u1e45 agni matmahan kadi anak ga\u1e0di\u1e45 / ulu \u1e45 ulan ta \u1e45 anak ga\u1e0di\u1e45 mijil ta \u1e45 u\u015bv\u0101sa sake\u1e45 o\u1e43k\u0101ra / pa\u1e5b\u1e45 / balu\u1e45 / kuku / rambut / gn\u0115pva sapuluh ulan yoganya / tandva mijil sake\u1e45 garbha ni\u1e45 ibunya / ma\u1e45kana lvirnya kadi sa\u1e45 ga\u1e47apati //", "79": "14 ga\u1e47apati uv\u0101ca /", "80": "s\u0115mbah tanaya ra sa\u1e45hulun / ma\u1e45ke tulusakna var\u0101nugraha bha\u1e6d\u0101ra / varahana r\u0101nak sa\u1e45hulun / syap\u0101\u1e45utip ika\u1e45 rare\u1e45 garbha mvah katke\u1e45 tuhanya //", "81": "15 \u012b\u015bvara uv\u0101ca /", "82": "o\u1e43 / anaku sa\u1e45 ga\u1e47\u0101dhipa / yapvan kit\u0101pti kinavruha hayva sa\u1e45\u015bay\u0101naku / ma\u1e45ke kami avaraha kita / ri katattvanika\u1e45 sin\u0115\u1e45gah \u015bivali\u1e45ga / \u015biva i\u1e45aranan o\u1e43k\u0101ra / li\u1e45ga i\u1e45aran \u015bukla\u015bvanita / sama paket pa\u00f1jahit \u015biva kalavan li\u1e45ga / mavor tan pavor / pinakoripnya s\u016bk\u1e63mar\u016bpa / tka pva ri sapuluh ulanya \u015b\u016bnya ma\u1e45uripi / mvah ri k\u0101la ni\u1e45 vijilnya nirvv\u0101\u1e47a ma\u1e45uripi / vruh pv\u0101n\u0101mbat bapebu hila\u1e45 tika\u1e45 nirvv\u0101\u1e47a / mijil j\u012bva ma\u1e45uripi / yapvan huvus i\u1e45 atva hila\u1e45 tika\u1e45 j\u012bva / mijil \u0101tm\u0101 ma\u1e45uripi / ya ta sama kaorip \u1e45aranya //", "83": "16 ga\u1e47apati uv\u0101ca /", "84": "s\u0115mbah ni\u1e45 tanaya ra sa\u1e45hulun / hana varahana r\u0101nak bha\u1e6d\u0101ra ri hila\u1e45 nik\u0101ne\u1e45 urip / mari\u1e45 h\u0115nti paranya / ya tika varaha patik bha\u1e6d\u0101ra //", "85": "17 \u012b\u015bvara uv\u0101ca /", "86": "udhuh anaku sa\u1e45 ga\u1e47apati / atyanta mah\u0101bh\u0101ra patakvananta ri kami / aluhur ndatan pahi\u1e45an / ajro ndatan katutugan / denta tumaknani gu\u1e47a / ma\u1e45ke den enak pva kita \u1e45 rasanana / kami apavarah\u0101naku / ila\u1e45 ni\u1e45 \u0101tm\u0101 / mantuk mare\u1e45 j\u012bva / ila\u1e45 ni\u1e45 j\u012bva / umantuk mare\u1e45 nirvv\u0101\u1e47a / ila\u1e45 nika\u1e45 nirvv\u0101\u1e47a / mantuk mare\u1e45 \u015b\u016bnya / ila\u1e45  ni\u1e45 \u015b\u016bnya / mantuk mare\u1e45 s\u016bk\u1e63mar\u016bpa / ila\u1e45 ni\u1e45 s\u016bk\u1e63mar\u016bpa / umantuk mare\u1e45 sa\u1e45 hya\u1e45 \u1e45amut m\u1e45\u0101 / sth\u0101na nira ri agra ni\u1e45 \u0101k\u0101\u015ba / ila\u1e45 sa\u1e45 hya\u1e45 \u1e45amut m\u1e45\u0101 / mantuk mare\u1e45 s\u0101ri ni\u1e45 ni\u1e63kala //", "87": "18 ga\u1e47apati uv\u0101ca /", "88": "s\u0115mbah tanaya ra sa\u1e45hulun / kayan hup\u1e6da r\u0101nak bha\u1e6d\u0101r\u0101ta\u00f1\u0101 / h\u0115nti ika\u1e45 i\u1e45aranan agra ni\u1e45 \u0101k\u0101\u015ba / sth\u0101na nira sa\u1e45 hya\u1e45 \u1e45amut m\u1e45\u0101 / hanta varaha patik bha\u1e6d\u0101ra //", "89": "19 \u012b\u015bvara uv\u0101ca /", "90": "udhu anaku kita sa\u1e45 ga\u1e47apati / ika\u1e45 i\u1e45aranan agra ni\u1e45 \u0101k\u0101\u015ba ri\u1e45 li\u1e45gan\u0101da / ya ta babahan tu\u1e45gal ahin\u0115b / \u1e45aran babahan puru\u1e63a / ya ta m\u0101rgga nira sa\u1e45 hya\u1e45 \u015biv\u0101tma / mvah yapvan tka ri kapatyanta han\u0101mtu ri\u1e45 pus\u0115r kadi kukus r\u016bpa nira / sa\u1e45 hya\u1e45 \u015biv\u0101tm\u0101 sah pva sira saki\u1e45 pus\u0115r anuju mari\u1e45 \u015bivama\u1e47\u1e0dala / \u015bivama\u1e47\u1e0dala \u1e45aran ri\u1e45 sukha tan pabalik duhkha / hayu tan pabalik hala / tan hana svabh\u0101va nira tkerika / ya \u015bivama\u1e47\u1e0dala \u1e45aranya / mvah hana sa\u1e45 hya\u1e45 pa\u00f1c\u0101tm\u0101 \u1e45a / lvirnya / \u0101tm\u0101 / par\u0101tm\u0101 / antar\u0101tm\u0101 / nir\u0101tm\u0101 / \u015b\u016bny\u0101tm\u0101 / yeka tu\u1e45galakna mari\u1e45 \u015biv\u0101tm\u0101 / sa\u1e45 hya\u1e45 \u015biv\u0101tm\u0101 am\u1e45\u0115\u1e45akana babahan i\u1e45 in\u0115b / anuju mari\u1e45 p\u0101ntara / var\u1e47\u1e47a nira kadi hmas linbur / ya ta dalan rahayu pahat / yek\u0101ra arah babahan \u1e45a / hayu simpa\u1e45 yapvan tka ri patinta / hayva [tan] vava anaku / reh rahasya tm\u0115n ika //", "91": "20 ga\u1e47apati uv\u0101ca /", "92": "s\u0115mbah ni\u1e45 ndi tanaya ra sa\u1e45hulun / ma\u1e45ke hanta varaha mvah / lamakane bant\u0115r kumavruha r\u0101nak bha\u1e6d\u0101ra //", "93": "21 \u012b\u015bvara uv\u0101ca /", "94": "o\u1e43 / anaku sa\u1e45 ga\u1e47apati / ma\u1e45ke kami avarahe anaku / irika\u1e45 i\u1e45aran sa\u1e45 hya\u1e45 try\u0101tm\u0101 / mu\u1e45gv i\u1e45 \u015bloka pad\u0101rthanya /", "95": "\u015bv\u0101so ni\u1e25\u015bv\u0101sa\u1e25 samyoga \u0101tmatrayam iti sm\u1e5btam /", "96": "tri\u015biva\u1e43 tripuru\u1e63atvam aik\u0101tmya eva \u015b\u016bnyat\u0101 // (2) //", "97": "anaku sa\u1e45 ga\u1e47apati /", "98": "nihan krama sa\u1e45 hya\u1e45 try\u0101tm\u0101 / lvirnya / \u015bv\u0101sa / nih\u015bv\u0101sa / sa\u1e45yoga // \u015bv\u0101sa \u1e45a / ika\u1e45 v\u0101yu miluhur / ni\u015bv\u0101sa \u1e45a / ika\u1e45 v\u0101yu misor / sa\u1e45yoga \u1e45a / ika\u1e45 v\u0101yu kalih / pi\u1e47\u1e0da nira katiga ya / try\u0101tm\u0101 \u1e45aranira / tri\u015biva sira / tripuru\u1e63a sira / kuna\u1e45 ika\u1e45 ek\u0101tm\u0101 / mah\u0101\u015b\u016bnya sira / mapisan ta\u1e45 tig\u0101tm\u0101 atu\u1e45gal / ya teka\u1e45 \u0101tm\u0101 \u1e45aranira / mvah anaku sa\u1e45 ga\u1e47apati hana inaranan sa\u1e45 hya\u1e45 upade\u015ba / lvirnya //", "99": "praty\u0101h\u0101ras tath\u0101 dhy\u0101na\u1e43 pr\u0101\u1e47\u0101y\u0101mo 'tha dh\u0101ra\u1e47a\u1e43 /", "100": "tarka\u015b caiva sam\u0101dhis tu \u1e63a\u1e0da\u1e45gam iti kathyate // (3) //", "101": "nihan ta\u1e45 \u1e63a\u1e0da\u1e45gayoga \u1e45aranira / kavruhanant\u0101naku sa\u1e45 ga\u1e47apati / lvirnya / praty\u0101h\u0101rayoga / dhy\u0101nayoga / pr\u0101\u1e47\u0101y\u0101mayoga / dh\u0101ra\u1e47ayoga / tarkkayoga / sam\u0101dhiyoga //", "102": "indriy\u0101\u1e47\u012bndriy\u0101rthebhyo vi\u1e63ayebhyo hi yatnata\u1e25 /", "103": "\u015b\u0101ntena manasoddh\u1e5btya praty\u0101h\u0101ro nigadyate // (4) //", "104": "praty\u0101h\u0101rayoga \u1e45aranya / ika\u1e45 sarvvendriya vinat\u0115k hayva vineh ri vi\u1e63ayanya / kin\u0115mpl\u012b citta pahom\u0101lila\u1e45 yapvan enak pva hana hni\u1e45nya / mari vi\u1e63ayanya / yatika praty\u0101h\u0101rayoga \u1e45a //", "105": "nirdvandva\u1e43 nirvik\u0101ra\u00f1 ca nissaktam acala\u1e43 tath\u0101 /", "106": "yad r\u016bpa\u1e43 dhy\u0101yate nitya\u1e43 tad dhy\u0101nam iti kathyate // (5) //", "107": "dhy\u0101nayoga \u1e45aranya / ika\u1e45 amb\u0115k tan parvarvana tan vik\u0101rana / enak pva hna\u1e45 hni\u1e45nya / nirca\u00f1cala / umi\u1e0d\u0115\u1e45 tan k\u0101vara\u1e47an / ekacitt\u0101nusmara\u1e47a pinakalak\u1e63ananya / yeka dhy\u0101nayoga \u1e45a //", "108": "pidh\u0101ya sarvadv\u0101r\u0101\u1e47i v\u0101yu\u1e43 bahi\u1e25 prayacchati /", "109": "m\u016brdh\u0101na\u1e43 v\u0101yunodbhidya pr\u0101\u1e47\u0101y\u0101mo nigadyate // (6) //", "110": "pr\u0101\u1e47\u0101y\u0101mayoga \u1e45aranya / tutupana \u1e45 dvara kabeh / mata / iru\u1e45 / kap\u00f6 / tutuk / ndan ika\u1e45 v\u0101yu rumuhun isp\u0115n v\u0115tvakna hane\u1e45 vunvunan / kuna\u1e45 yapvan vuvus d\u0101raka vineh mtu mare\u1e45 iru\u1e45 kalih / ndan pahalon ika\u1e45 v\u0101yu / yeka pr\u0101n\u0101y\u0101mayoga \u1e45a //", "111": "o\u1e43k\u0101ra\u1e43 h\u1e5bdaye sth\u0101pya tattval\u012bne \u015biv\u0101tmakam /", "112": "\u015b\u016bny\u0101tm\u0101 na ca \u015b\u1e5b\u1e47oti dh\u0101ra\u1e47am iti kathyate // (7) //", "113": "dh\u0101ra\u1e47ayoga \u1e45aranya / o\u1e43k\u0101ra pra\u1e47ava hana ri h\u1e5bdaya / ya teka dh\u0101ra\u1e47\u0101n pg\u0115\u1e45\u0115n ika\u1e45 ni\u015bv\u0101sa / yapvan hila\u1e45 mari ka\u1e5b\u1e45\u00f6 kala ni\u1e45 yoga / yeka \u015b\u016bnya\u015biv\u0101tmak\u0101vak bha\u1e6d\u0101ra / yeka dh\u0101ra\u1e47ayoga \u1e45a //", "114": "cittam \u0101k\u0101\u015bavac chuddha\u1e43 n\u0101k\u0101\u015bam eva tattvata\u1e25 /", "115": "param\u0101rtha\u1e43 tu nih\u015babda\u1e43 tarkayogo vidh\u012byate // (8) //", "116": "tarkkayoga \u1e45aranya / kadi \u0101k\u0101\u015ba rakva sa\u1e45 hya\u1e45 param\u0101rtha / ndatan hana kagatih / apan tan hana \u015babda iya / yeka li\u1e45ga ni\u1e45 param\u0101rtha / palenanira sake\u1e45 ava\u1e45ava\u1e45 / tuhun pa\u1e0da nira ri malila\u1e45 / yeka tarkkayoga \u1e45a //", "117": "nirupek\u1e63a\u1e43 nirlak\u1e63a\u1e47a\u1e43 nir\u0101lamba\u1e43 ni\u1e25sp\u1e5bham /", "118": "nir\u0101vara\u1e47a\u1e43 ni\u1e25s\u0101dhya\u1e43 [yat] sam\u0101dhis tan nigadyate // (9) //", "119": "sam\u0101dhiyoga \u1e45aranya / ika\u1e45 j\u00f1\u0101na tan pa\u1e45upek\u1e63a / tan pa\u1e45alpana / tan pa\u1e45akvan / tan hana kahyun iriya / tan hana s\u0101dhya nira / malila\u1e45 tan k\u0101vara\u1e47an / yeka sam\u0101dhiyoga \u1e45a //", "120": "k\u0101mbalanta? ca h\u1e5bnmule ?tikt\u0101 k\u1e5b\u1e63\u1e47\u0101? dhruva\u1e43 bhavet /", "121": "atik\u1e5b\u1e63\u1e47\u0101ntam? lokan\u0101tha\u015biv\u0101layam // (10) //", "122": "irika\u1e45 vit ni\u1e45 hati t\u1e45ah / hana ta hampru mahi\u1e5b\u1e45 / ri\u1e45 tu\u1e45tu\u1e45 ni\u1e45 i\u1e5b\u1e45nya / sira ta sa\u1e45 hya\u1e45 lokan\u0101tha \u1e45a / u\u1e45gvanira bha\u1e6d\u0101ra \u015biva //", "123": "svali\u1e45ga\u1e43 parali\u1e45ga\u1e43 v\u0101 svayam eva karoti yah /", "124": "l\u012byate sarvabh\u016bt\u0101n\u0101\u1e43 svali\u1e45ga\u1e43 l\u012byate dvija\u1e25 // (11) //", "125": "mata\u1e45nyan sa\u1e45 dvija / ginave nira svali\u1e45ga lavan ika\u1e45 parali\u1e45ga / prih\u0115 avak sir\u0101n pagave / tan bheda hati ni\u1e45 vaneh hana pveka\u1e45 svali\u1e45ga / sira ta kal\u012bnan i\u1e45 sarvvabh\u016bta na\u1e45 brahm\u0101di / mata\u1e45nyan pinral\u012bn\u0101k\u0115n ira svali\u1e45ga nira //", "126": "\u0101tmane svayam utpanna\u1e43 svayam eva ca p\u016bjitam /", "127": "svali\u1e45ga\u1e43 p\u016brvam utpannam \u0101tmali\u1e45ga\u1e43 procyate budhai\u1e25 // (12) //", "128": "mata\u1e45nyan inajarak\u0115n u\u1e45gvan i\u1e45 \u0101tm\u0101 / prihavak sir\u0101n mijil / p\u016bj\u0101nta sir\u0101n rumuhun / sira ta \u0101tmali\u1e45ga / an li\u1e45 sa\u1e45 pa\u1e47\u1e0dita //", "129": "\u015bivali\u1e45gasahasr\u0101\u1e47i \u0101tmali\u1e45g\u0101n na tatsamam /", "130": "ata\u1e25 paratar\u0101ny ast\u0101ni \u0101tmali\u1e45ga\u1e43 vi\u015bi\u1e63yate // (13) //", "131": "kali\u1e45anya / nor\u0101na kadi sa\u1e45 hya\u1e45 \u0101tmali\u1e45ga / sira juga tu\u1e45gal vi\u015be\u1e63a / sahasra ika\u1e45 li\u1e45ga alah denira / apan sira vi\u015be\u1e63ali\u1e45ga //", "132": "svar\u1e47ali\u1e45gasahasr\u0101\u1e47i \u0101tmali\u1e45g\u0101n na tatsamam /", "133": "ak\u1e63ili\u1e45gasahasr\u0101\u1e47i \u015bivali\u1e45g\u0101n na tatsamam // (14) //", "134": "ika\u1e45 li\u1e45ga m\u0101s sevu kvehnya / tan pa\u1e0da kalavan ika\u1e45 \u0101tmali\u1e45ga tu\u1e45gal / yadyapi ak\u1e63ili\u1e45ga sevu kvehnya / tan sama kalavan \u015bivali\u1e45ga //", "135": "tat tryak\u1e63arapadair yuktam o\u1e43k\u0101ra\u1e43 samud\u0101h\u1e5btam /", "136": "li\u1e45godbhavam mana\u1e25sthita\u1e43 \u015bivali\u1e45ga\u1e43 mahottamam // (15) //", "137": "paranta sina\u1e45guh sa\u1e45 hya\u1e45 \u0101tmali\u1e45ga nihan ika\u1e45 o\u1e43k\u0101ra mva\u1e45 tryak\u1e63ara / sira ta kavijilan i\u1e45 li\u1e45ga mu\u1e45gv i\u1e45 manah / sira \u015bivali\u1e45ga mahottama //", "138": "apsu devo dvij\u0101t\u012bn\u0101m \u1e5b\u1e63\u012b\u1e47\u0101\u1e43 divi devat\u0101 /", "139": "\u015bil\u0101kha\u1e47\u1e0da\u1e43 ca lok\u0101n\u0101\u1e43 mun\u012bn\u0101m \u0101tmaiva devat\u0101 // (16) //", "140": "kuna\u1e45 sa\u1e45 dvija ri\u1e45 vvai / u\u1e45gvan i devat\u0101 nira / \u1e5b\u1e63i ri\u1e45 svargga / u\u1e45gvan i devat\u0101 nira / yan ri\u1e45 loka ri\u1e45 arccali\u1e45ga pratim\u0101\u015bil\u0101 / u\u1e45gvan i devat\u0101 nira / kuna\u1e45 yan sira sa\u1e45 vruha / sa\u1e45 hya\u1e45 \u0101tm\u0101 sira devat\u0101 //", "141": "parali\u1e45g\u0101ni ye kuryur \u0101tmali\u1e45ge vimohit\u0101\u1e25 /", "142": "arcayanti ca ye moh\u0101t ki\u00f1cit phalam av\u0101pnuyu\u1e25 // (17) //", "143": "hana pva sira sa\u1e45 s\u0101dhaka / gumavayak\u0115n parali\u1e45ga / apu\u1e45gu\u1e45 ma\u1e45arccana \u1e45aranya / ama\u1e45gih pva sira phala k\u1e0dik //", "144": "kamala\u1e43 ca pra\u1e47\u0101la\u1e43 ca tiktaka\u1e43 li\u1e45ga\u1e43 eva ca /", "145": "\u015bar\u012br\u0101yatane divye tatra sth\u0101pyo mahe\u015bvara\u1e25 // (18) //", "146": "ika\u1e45 paruparu / ya kamala \u1e45aranya / kaharan parya\u1e45an / putus ni\u1e45 sin\u0115\u1e63gah divya / bha\u1e6d\u0101ra \u015biva sira prati\u1e63\u1e6dh\u0101 \u1e45k\u0101na //", "147": "a\u1e45gu\u1e63\u1e6dham\u0101tro 'ya\u1e43 spha\u1e6dik\u0101bho mahe\u015bvara\u1e25 /", "148": "\u015bar\u012br\u0101yatane divye tatra cintyo mahe\u015bvara\u1e25 // (19) //", "149": "kuna\u1e45 ika\u1e45 tikta s\u0101\u1e45gu\u1e63\u1e6dha pram\u0101\u1e47anya / prabh\u0101va bha\u1e6d\u0101re\u015bvara kadi spha\u1e6dika / ika\u1e45 \u015bar\u012bra tulya paryya\u1e45an / i \u1e45k\u0101na ta bha\u1e6d\u0101r\u0101\u1e45\u0115na\u1e45\u0115n nitya\u015bah //", "150": "? vic\u0101ragato te? \u0101tm\u0101 tiktam evam ud\u0101h\u1e5btam /", "151": "saptadv\u012bpapram\u0101\u1e47a\u015b ca r\u0101j\u0101 bhavati v\u012bryav\u0101n // (20) //", "152": "ndan ika\u1e45 mapu\u1e45gu\u1e45 mav\u0101da j\u0101tinya / aanujaraknika\u1e45 tikta / madva tika\u1e45 tikta / s\u0101\u1e45gu\u1e63\u1e6dha g\u00f6\u1e45nya / hana pa\u1e0da lavan n\u016bsa pitu / apan yeka saptadv\u012bpa \u1e45aranya / ma\u1e45kana bha\u1e6d\u0101re\u015bvara sira / mahaprabh\u0101va tan vy\u0101paka / nahan li\u1e45 ni\u1e45 mapu\u1e45gu\u1e45 apan sina\u1e45guh madva sa\u1e45 pa\u1e47\u1e0dita //", "153": "v\u0101me b\u0101hau sthito vi\u1e63\u1e47ur dak\u1e63i\u1e47e v\u0101 caturmukha\u1e25 /", "154": "mahe\u015bvaras tu madhyastho ?vi\u1e63\u1e47upi cetavuno? // (21) //", "155": "kali\u1e45anya kahanan sa\u1e45 hya\u1e45 vi\u1e63\u1e47u hana ri\u1e45 keri\u1e45 sa\u1e45 hya\u1e45 brahm\u0101 / bha\u1e6dara \u015biva sira mu\u1e45gvv i\u1e45 madhya / sa\u1e45k\u1e63epanya / brahm\u0101 vi\u1e63\u1e47u mahe\u015bvara / avak bha\u1e6d\u0101ra //", "156": "iti sa\u1e45 hya\u1e45 li\u1e45godbh\u0101va /", "157": "a\u1e43            va\u1e43           o\u1e43            na\u1e43", "158": "[ya\u1e43]         a\u1e43            ma\u1e43           \u00f1a\u1e43", "159": "\u015bi\u1e43          u\u1e43            ma\u1e43", "160": "a\u1e43", "161": "ta\u1e43", "162": "h\u1e5bdaye s\u016bk\u1e63mabh\u016bta\u1e43 ca \u015bivas ti\u1e63\u1e6dhati nityata\u1e25 /", "163": "s\u016bk\u1e63macitte vibhutva\u1e43 ca tato j\u00f1eya\u1e25 \u015biva\u1e25 sm\u1e5bta\u1e25 // (22) //", "164": "ma\u1e45kana s\u016bk\u1e63ma ni\u1e45 hati s\u016bk\u1e63ma / uma\u1e45guh ta bha\u1e6dara \u015biva / kinavruhan ta ya deni\u1e45 j\u00f1\u0101na / katuturanira bha\u1e6d\u0101ra \u015biva lan\u0101 //", "165": "h\u1e5bdayastha\u1e43 sad\u0101\u015biva\u1e43 h\u1e5bday\u0101nte guhy\u0101laya\u1e43 /", "166": "\u015b\u016bny\u0101ti\u015b\u016bnya\u1e43 cintyate para\u1e43 kaivalyam ucyate // (23) //", "167": "ri\u1e45 h\u1e5bdaya kahanan bha\u1e6d\u0101ra lan\u0101 / ri\u1e45 vkas ni\u1e45 hati / ya ta sina\u1e45guh guhy\u0101laya \u1e45aranya / atyanta s\u016bk\u1e63manya / \u015b\u016bnya ni\u1e45 \u015b\u016bnya / alit sake\u1e45 alit / ya paramakevalya ni\u015breyasa / \u1e45aran / tan kahanan deni\u1e45 sukhaduhkha //", "168": "caturda\u015b\u0101k\u1e63arai\u1e25 pu\u1e63pair vikasitai\u1e25 sugandhibhi\u1e25 /", "169": "h\u1e5bdayapade nyasta\u1e43 hi yaj\u0101mi satata\u1e43 \u015bivam // (24) //", "170": "\u1e45k\u0101na ri\u1e45 antah\u1e5bdaya kahanan bha\u1e6d\u0101ra \u015biva / p\u016bj\u0101nta sira satata maka\u015bara\u1e47a sa\u1e45 hya\u1e45 caturda\u015b\u0101k\u1e63ara / kayeki lvirnya / sa\u1e43 / ba\u1e43 / ta\u1e43 / a\u1e43 / i\u1e43 / na\u1e43 / ma\u1e43 / \u015bi\u1e43 / va\u1e43 / ya\u1e43 // a\u1e43 / u\u1e43 / ma\u1e43 / o\u1e43 // sira ta sa\u1e45 hya\u1e45 caturda\u015b\u0101k\u1e63ara / kaharan pu\u1e63pa sum\u0115kar / sugandha mava\u1e45i nirantara / ya ta pam\u016bj\u0101nta nitya sad\u0101k\u0101la //", "171": "ni\u1e63kal\u0101j j\u0101yate n\u0101do n\u0101d\u0101d bindusamudbh\u0101va\u1e25 /", "172": "bindo\u015b candrasamudbhava\u015b candr\u0101d vi\u015bva\u1e25 puna\u1e25 puna\u1e25 // (25) //", "173": "kali\u1e45anya ika\u1e45 ni\u1e63kal\u0101mijilak\u0115n n\u0101da / sake\u1e45 n\u0101da \u1e45amijilak\u0115n bindu / sake\u1e45 bindu \u1e45amijilak\u0115n ardhacandra / sake\u1e45 ardhacandra \u1e45amijilak\u0115n vi\u1e63\u1e47u maluyvaluy lak\u1e63a\u1e47anya / vi\u1e63\u1e47u bha\u1e6d\u0101ra sa\u1e45 hya\u1e45 pra\u1e47ava / sa\u1e45 hya\u1e45 pra\u1e47ava j\u0101tinya o\u1e43k\u0101ra //", "174": "candre\u1e47a sahito vi\u015bvo yojita\u1e25 saha bindun\u0101 /", "175": "n\u0101dena sa\u1e43h\u1e5btyaikadh\u0101 o\u1e43k\u0101ra\u1e25 k\u012brtita\u1e25 sad\u0101 // (26) //", "176": "ika\u1e45 vi\u015bva masa\u1e45yoga lavan ardhacandra / mva\u1e45 bindu [lavan] n\u0101da / ika\u1e45 pra\u1e47av\u0101rdhacandra mva\u1e45 bindun\u0101da mapisan / matmahan o\u1e43k\u0101ra vkasan //", "177": "vi\u015bvah pral\u012byate candre candra\u015b ca l\u012byate bindau /", "178": "bindu\u015b ca l\u012byate n\u0101da ity etat kramalak\u1e63a\u1e47am // (27) //", "179": "ika\u1e45 vi\u015bvah um\u0115t ri\u1e45\u1e45 ardhacandra / ika\u1e45\u1e45 ardhacandra l\u012bna ri\u1e45 bindu / ika\u1e45 bindu ya ta um\u0115t ri\u1e45 n\u0101da / nahan ta\u1e45 lak\u1e63a\u1e47a ni\u1e45 tattva // mva\u1e45 ika\u1e45 n\u0101da mulih mari\u1e45 ni\u1e63kala / ni\u1e63kala \u1e45aran m\u0101y\u0101tattva / pradh\u0101na ika makolihan i\u1e45 n\u0101da // mvah ika\u1e45 ni\u1e45kala mulih mari\u1e45 \u015b\u016bny\u0101ntara / ika\u1e45 \u015b\u016bny\u0101ntara mulih mari \u1e45 atyanta\u015b\u016bnya / makolihan i\u1e45 ni\u1e63kala // mvah anaku sa\u1e45 ga\u1e47apati / ika\u1e45 i\u1e45aranan uutpatti sthiti pral\u012bnan sa\u1e45 hya\u1e45 pra\u1e47ava //", "180": "\u015biv\u0101d utpadyate c\u0101tm\u0101 \u0101tmanah prak\u1e5btis tata\u1e25 /", "181": "prak\u1e5btes tu ravir j\u0101to rave\u015b c\u0101gni\u015b ca j\u0101yate // (28) //", "182": "ika\u1e45 i\u1e43 / ya ta sina\u1e45guh \u015biva / sake\u1e45 \u015biva mtu ta \u1e45 \u0101tm\u0101 / ba\u1e43 / sake\u1e45 \u0101tm\u0101m mtu ta\u1e45 prak\u1e5bti / sa\u1e43 / sake\u1e45 prak\u1e5bti mtu ta \u1e45 \u0101ditya / ta\u1e43 / sake\u1e45 \u0101ditya mtu ta \u1e45 agni / a\u1e43 / nahan ta \u1e45 utpatti sa\u1e45 hya\u1e45 pa\u00f1cabrahma / i\u1e43 / ba\u1e43 / sa\u1e43 / ta\u1e43 / a\u1e43 / kramanya //", "183": "prak\u1e5bti\u1e43 c\u0101\u015brayed \u0101tm\u0101 \u0101tmana\u1e43 ca ravis tath\u0101 /", "184": "ravim agni\u1e25 \u015biva\u015b c\u0101gni\u1e43 sthitir eva\u1e43 nigadyate // (29) //", "185": "ika\u1e45 sa\u1e43 rumuhun tattvanya / tum\u016bt ba\u1e43 / tum\u016bt ta\u1e43 / tum\u016bt a\u1e43 / tum\u016bt i\u1e43 // nihan sthiti sa\u1e45 hya\u1e45 pa\u00f1cabrahma / sa\u1e43 / ba\u1e43 / ta\u1e43 / a\u1e43 / i\u1e43 / kramanya //", "186": "agni\u015b ca l\u012byate bh\u0101nau bh\u0101nu\u015b ca liyate prak\u1e5btau /", "187": "prak\u1e5btir l\u012byata \u0101tmani \u015bive c\u0101tm\u0101 pral\u012byate // (30) //", "188": "ika\u1e45 a\u1e43 / tum\u016bt ta\u1e43 / tum\u016bt sa\u1e43 / tum\u016bt ba\u1e43 / tum\u016bt i\u1e43 / nahan pral\u012bnanira sa\u1e45 hya\u1e45 pa\u00f1cabrahma / a\u1e43 / ta\u1e43 / sa\u1e43 / ba\u1e43 / i\u1e43 / ya ta kramanya //", "189": "candr\u0101tmanor dvayor yogo 'k\u0101ras samud\u0101h\u1e5bta\u1e25 /", "190": "ravyagnyor api sa\u1e43yoga uk\u0101ra\u1e25 pa\u1e47\u1e0ditair mata\u1e25 // (31) //", "191": "ikanan sa\u1e43 lavan ika\u1e45 ba\u1e43 / ya ta matmahan ak\u0101ra // ikana\u1e45 ta\u1e43 lavan ika\u1e45 a\u1e43 / ya ta matmahan uk\u0101ra /", "192": "i\u015b\u0101nas tu mak\u0101ro 'bh\u016bd amadhya\u1e43 mordhvam eva ca /", "193": "uk\u0101ro 'dha\u015b ca tadyogam o\u1e43k\u0101ram iti tad vidu\u1e25 // (32) //", "194": "ika\u1e45 \u012b\u015b\u0101na / i\u1e43 / ya ta matmahan mak\u0101ra / ma\u1e45kana ika\u1e45 pa\u00f1cabrahma / matmahan tryak\u1e63ara / pasa\u1e45yoga ni\u1e45 tryak\u1e63ara / ya ta matmahan uk\u0101ra / vyaktinya / ika\u1e45 a pinakamadhya / ika\u1e45 ma humu\u1e45gv i\u1e45 luhur / ika\u1e45 u mu\u1e45gv i\u1e45 sor / ma\u1e45kana patmu ni\u1e45 tryak\u1e63ara / matmahan o\u1e43k\u0101ra //", "195": "ya va \u015bi ma na cotpatti\u1e25 \u015bi va ma na ya ca sthiti\u1e25 /", "196": "na ma \u015bi va ya l\u012bna\u1e43 tu pa\u00f1cak\u1e63aram iti sm\u1e5btam // (33) //", "197": "ya\u1e43 / va\u1e43 / \u015bi\u1e43 / ma\u1e43 / na\u1e43 / utpatti sa\u1e45 hya\u1e45 pa\u00f1c\u0101k\u1e63ara // \u015bi\u1e43 / va\u1e43 / ma\u1e43 / na\u1e43 / ya\u1e43 / sthiti sa\u1e45 hya\u1e45 pa\u00f1c\u0101k\u1e63ara // na\u1e43 / ma\u1e43 / \u015bi\u1e43 / va\u1e43 / ya\u1e43 / pral\u012bna sa\u1e45 hya\u1e45 pa\u00f1c\u0101k\u1e63ara //", "198": "prathama\u1e43 ca namo lopo ak\u0101ra\u015b copaj\u0101yate /", "199": "dvit\u012bya\u1e43 \u015bivalop\u0101\u015b ca uk\u0101ra\u015b caiva j\u0101yate // (34) //", "200": "ikana\u1e45 nama ya hila\u1e45akna / pasukakna ri\u1e45 ak\u0101ra / tambeyan / kapi\u1e45ronya pasukakna ta\u1e45 \u015biva ri\u1e45 uk\u0101ra //", "201": "t\u1e5bt\u012byam yak\u0101ralopo mak\u0101ra\u015b caiva j\u0101yate /", "202": "ak\u0101rok\u0101ralopena ok\u0101ra\u015b ca nigadyate // (35) //", "203": "kapi\u1e45tlunya ika\u1e45 yak\u0101ra hila\u1e45akna / matmahan mak\u0101ra / kuna\u1e45 ika\u1e45 ak\u0101ra lavan iika\u1e45 uk\u0101ra / ika\u1e45 hila\u1e45akna vehan atmahan bha\u1e6d\u0101ra //", "204": "mak\u0101rasya vilopena \u016brdhva\u1e43 caiva bindu\u1e43 nyaset /", "205": "etad brahm\u0101k\u1e63ara\u1e43 pi\u1e47\u1e0da\u1e43 ity ucyate man\u012b\u1e63ibhi\u1e25 // (36) //", "206": "kali\u1e45anya / ika\u1e45 bha\u1e6d\u0101ra hila\u1e45akna / ya ta matmahan bindu / luhur i ok\u0101ra / nahan krama ni\u1e45 utpatti [sthiti] pral\u012bna sa\u1e45 hya\u1e45 pa\u00f1cabrahma mva\u1e45 pa\u00f1cak\u1e63ara //", "207": "mak\u0101r\u0101j j\u0101yate 'k\u0101ra uk\u0101ro 'k\u0101r\u0101dita\u1e25 /", "208": "utpattyartham ida\u1e43 mantra\u1e43 paramasvargak\u0101ra\u1e47am // (37) //", "209": "ika\u1e45 mak\u0101ra karuhun / tum\u016bt a / tum\u016bt u / utpatti sa\u1e45 hya\u1e45 tryak\u1e63ara / ma\u1e43 / a\u1e43 / u\u1e43 / ya ta kramanya / svargak\u0101ra\u1e47a sira //", "210": "ak\u0101ra\u015b ca uk\u0101ra\u015b ca mak\u0101ra\u015b ca tathaiva ca /", "211": "sthitimantram ida\u1e43 sarva\u1e43 paramasvargamaya\u1e43 matam // (38) //", "212": "ika\u1e45 a rumuhun / tum\u016bt u / tum\u016bt ma / sthiti sa\u1e45 hya\u1e45 tryak\u1e63ara / a\u1e43 / u\u1e43 / ma\u1e43 / ya ta krama nira svarga juga k\u0101ra\u1e47a sira //", "213": "uk\u0101re l\u012byate 'k\u0101ro  hy ak\u0101re v\u0101 pral\u012byate /", "214": "mak\u0101ro pral\u012bnam etat parasvarga ud\u012bryate // (39) //", "215": "ika\u1e45 uk\u0101ra rumuhun / tum\u016bt a / tum\u016bt ma / pral\u012bna sa\u1e45 hya\u1e45 tryak\u1e63ara / u\u1e43 / a\u1e43 / ma\u1e43 / svargga k\u0101ra\u1e47a sira // kuna\u1e45 ika\u1e45 u ak\u0101ra / l\u012bna ri\u1e45 bindu ardhacandra / ika\u1e45 bha\u1e6d\u0101ra / l\u012bna ri\u1e45 n\u0101da / ika\u1e45 \u1e47\u0101da \u015b\u016bny\u0101m\u1e45anya / ma\u1e45kana kramanya / tka ati caturda\u015b\u0101k\u1e63arapi\u1e47\u1e0da //", "216": "ida\u1e43 bhedaj\u00f1\u0101na\u1e43 prokta\u1e43 rahasya\u1e43 parama\u1e43 \u015bubham /", "217": "bhuvanasya \u015bar\u012brasya yo j\u00f1\u0101t\u0101 sa \u015biva\u1e43 vrajet // (40) //", "218": "nihan sa\u1e45 hya\u1e45 bhedaj\u00f1\u0101na / varahakna \u1e45kv anaku / apan paramarahasyan sira / apan rinahasya ni\u1e45 bhuvana / apa ya / apan rahasya ni\u1e45 \u015bar\u012bra / yapvan kumavruha sira / tan kasandehakna / ma\u1e45guha \u015bivapada hl\u0115m //", "219": "sukha\u1e43 deva\u015bar\u012bratva\u1e43 nirv\u0101\u1e47a\u1e43 sulabha\u1e43 caret /", "220": "tad ida\u1e43 janmarahasyam \u0101dimadhy\u0101vas\u0101nakam // (41) //", "221": "kali\u1e45anya / ika\u1e45 kadadin deva\u015bar\u012bra / mva\u1e45 ika\u1e45 kamoktan / meman i ta ya pina\u1e45guh ika de sa\u1e45 pa\u1e47\u1e0dita / apan ika\u1e45 j\u00f1\u0101na karahasyan i\u1e45 janma / \u0101dimadhy\u0101vas\u0101nanya / ni\u015b\u015be\u1e63a de\u1e45ku amarahak\u0115n ri kita / apan paramavi\u015be\u1e63a dahat //", "222": "labdhv\u0101 bhedaj\u00f1\u0101na\u1e43 \u015bi\u1e63ya\u1e25 \u015braddh\u0101dhano jitendriyah /", "223": "dharm\u0101tm\u0101 vratasa\u1e43pa\u1e47\u1e47o gurubhaktir va\u015bevaca\u1e25 // (42) //", "224": "kuna\u1e45 ika\u1e45 \u015bi\u1e63ya vna\u1e45 varah\u0115n ri sa\u1e45 hya\u1e45 bhedaj\u00f1\u0101na / \u015bi\u1e63ya \u015braddh\u0101 ri\u1e45 dhana [/] jitendriya / tuvi mahyun ta ya ri kagavayan i\u1e45 dharmma / kinahanan deni\u1e45 brata / mva\u1e45 bhakti maguru kuna\u1e45 / nahan ta lvirnya / ika\u1e45 yogya pajarak\u0115n ri sa\u1e45 hya\u1e45 bhedaj\u00f1\u0101na / ndya ta kramanya nihan //", "225": "sakala\u1e25 kevala\u015buddhas tryavastah puru\u1e63ah sm\u1e5bta\u1e25 /", "226": "pralinatv\u0101c cittamok\u1e63a\u1e25 kathyate nirmala\u1e25 \u015biva\u1e25 // (43) //", "227": "katr\u012b\u1e47i lak\u1e63a\u1e47a ni\u1e45 sa\u1e45 puru\u1e63a ri kalpasan / hanan sakala / hanan kevala\u015buddha / hanan mal\u012bnatva / ya ta katuturakna sira n ma\u1e45kana // sakala \u1e45aranya makavak trigu\u1e47a sira // kevala\u015buddha \u1e45aranya mati\u1e45gal pamukti sira // mal\u012bnatva \u1e45aranya papasah mva\u1e45 nira trigu\u1e47a // manovij\u00f1\u0101n\u0101vak nira / \u015buddha \u1e45aranya // pati ni\u1e45 manovij\u00f1\u0101na / sake sira mari mamikalpa / yoga \u1e45aranya // \u015b\u016bny\u0101k\u0101ra kevalya / tanan\u0101gl\u0115hgl\u0115h nira n pamukti / sira sina\u1e45guh nirmmala \u015biva //", "228": "\u015buddha\u1e25 s\u016bk\u1e63ma\u015b c\u0101ya\u1e43 yog\u012b \u015buddhaj\u00f1\u0101n\u0101c ca mok\u1e63a\u1e47am /", "229": "mano l\u012bna\u1e43 pari\u015buddha\u1e43 mukta eva prak\u012brtita\u1e25 // (44) //", "230": "anantara sakerika / ri huvusnya enak hn\u0115\u1e45hn\u0115\u1e45 i manovij\u00f1\u0101na nira / nirvi\u1e63aya \u015buddha tan vikalpa \u015b\u016bnya r\u016bpa malila\u1e45 ta\u1e45 manah / yeka parama\u015buddha \u1e45aranya / apan malila\u1e45 th\u0115r s\u016bk\u1e63ma tan paham\u0115\u1e45an / ndan prihavakta lak\u1e63a\u1e47\u0101kna / sa\u1e45k\u1e63epanya / ika\u1e45 j\u00f1\u0101na \u015buddha vimala / sa\u1e45sipta ni\u1e45 kamok\u1e63an / tanan\u0101lvih sake\u1e45 manah \u015b\u016bny\u0101k\u0101ra / vkasan ri l\u012bnanya / mukta \u1e45 kaivalya sa\u1e45 hya\u1e45 \u0101tm\u0101 / ya ta sina\u1e45guh p\u016brvv\u0101ndhako\u1e6di \u1e45aranya / apan tan pa\u1e45\u1e5bmbha phalabhukti mva\u1e45 karmma / don i\u1e45 nirvv\u0101\u1e47a sira mukta li\u1e45 sa\u1e45 pa\u1e47\u1e0dita //", "231": "ndya ta s\u0101dhana ni\u1e45 mamukt\u0101k\u0115n nihan / tiga vi\u015be\u1e63a s\u0101dhana sa\u1e45 puru\u1e63a / mok\u1e63acitta / prasiddha s\u0101dhana nira mukti / lvirnya / vair\u0101gy\u0101ditraya // par\u0101rogya // dhy\u0101n\u0101ditraya // kuna\u1e45 ika\u1e45 vair\u0101gy\u0101ditraya / a\u1e45adakak\u0115n b\u0101hyavair\u0101gya / paravair\u0101gya / \u012b\u015bvarapra\u1e47idh\u0101na / b\u0101hyavair\u0101gya \u1e45a kaviratin / kaviratin \u1e45a sa\u1e45 viku vidagdha ri\u1e45 r\u0101t // paravair\u0101gya \u1e45a sa\u1e45 viku v\u012btar\u0101ga / v\u012btar\u0101ga  \u1e45a sa\u1e45 viku tini\u1e45gal kasukhan // \u012b\u015bvarapra\u1e47idh\u0101na \u1e45a ayogaprav\u1e5btti / ayogaprav\u1e5btti \u1e45a sa\u1e45 viku l\u0115\u1e45ga\u1e45 ajapa //", "232": "muvah dhy\u0101n\u0101ditraya \u1e45a apr\u0101\u1e47\u0101y\u0101ma / adh\u0101ra\u1e47a / asam\u0101dhi // apr\u0101\u1e47\u0101y\u0101ma ku\u00f1c\u012b rahasya \u1e45a anu\u1e45galak\u0115n ni\u015bv\u0101sa // dh\u0101ra\u1e47a \u1e45a pra\u1e47avaj\u00f1\u0101naikat\u0101 [/ pra\u1e47avaj\u00f1\u0101naikat\u0101] \u1e45a panu\u1e45galan i\u1e45 citta / sam\u0101dhi \u1e45a nirvy\u0101p\u0101raj\u00f1\u0101na / nirvy\u0101p\u0101raj\u00f1\u0101na \u1e45a me\u1e45ati tutr tan k\u0101vara\u1e47an // nahan ta s\u0101dhan\u0101nu\u1e45 kapa\u1e45giha sa\u1e45 hya\u1e45 bhedaj\u00f1\u0101na //", "233": "?n\u0101\u1e0d\u012b-calana-m\u0101rga\u015b ca? punarbh\u0101va iti sm\u1e5bta\u1e25 /", "234": "?m\u0101rga-calana-n\u0101\u1e0d\u012b? mukt\u0101\u1e25 paramakeval\u0101\u1e25 // (45) //", "235": "sin\u0101? j\u00f1\u0101natraya\u1e43 j\u0101grat tathaiva calana-n\u0101\u1e0d\u012b? /", "236": "j\u00f1\u0101natraya\u1e43 su\u1e63uptaye n\u0101\u1e0d\u012b ca calana\u1e43 bhavet // (46) //", "237": "sad\u0101\u015bivasya yo m\u0101rgah ?n\u0101\u1e0d\u012b-calana-sa\u1e43sm\u1e5bta\u1e43 /", "238": "?m\u0101rga-calana-n\u0101\u1e0d\u012b paramasya mi? sa\u1e43sm\u1e5bta\u1e25 // (47) //", "239": "iti sa\u1e45 hya\u1e45 sa\u1e45 hya\u1e45 sadudbhr\u0101nti kamoktan / sa\u1e45 hya\u1e45 vyudbhr\u0101nti kapunarbhav\u0101n / ndan hana ta mantra parama pamgat ri sira / tryak\u1e63ara sahita krama nira / yapvan \u0101tg\u0115g dent\u0101lumak\u1e63a\u1e47\u0101 ika / kapa\u1e45guh sa\u1e45 hya\u1e45 sadudbhr\u0101nti / yapvan si\u1e45sal sa\u1e45 hya\u1e45 vyudbhr\u0101nti katmu // kuna\u1e45 akveh parat\u0115\u1e45ranya / tu\u1e45gal pradh\u0101n\u0101k\u0115n / ndya ta lvirnya / yan ma\u1e45\u1e5b\u1e45\u00f6 kita \u015babda ni\u1e45 ardhacandra bibndu n\u0101da / ma\u1e45ke tka ni\u1e45 patinta / hayu ta kapala\u1e45 dent\u0101\u1e45g\u0115g\u0115 / kanist\u1e5b\u1e63\u1e47anta / saha sandhi sakramanya / ku\u00f1c\u012b ri vit ni\u1e45 n\u0101\u1e0d\u012b ika\u1e45 in\u0115ban mva\u1e45 ika\u1e45 sarvvadv\u0101ra / saha v\u0101yu dh\u0101ra\u1e47a / ya pr\u0101\u1e47\u0101y\u0101ma \u1e45a / sik\u0115p kanirj\u00f1\u0101nanta / hayva vy\u0101p\u0101ra / yapvan ahenak denta / sama\u1e45kana ta sa\u1e45 hya\u1e45 \u0101tm\u0101 msat / makam\u0101rgga sa\u1e45 hya\u1e45 pra\u1e47ava / an\u0115rus tk\u0115\u1e45 dv\u0101da\u015b\u0101\u1e45gulasth\u0101na / sira ta sina\u1e45guh ni\u1e63kala / pa\u1e0da bha\u1e6d\u0101ra parama\u015biva ika / msat pva sira sake\u1e45 rika / ya ta kamoktan \u1e45a //", "240": "dv\u0101da\u015b\u0101\u1e45gulasa\u1e43sth\u0101n\u0101d vimukta\u1e25 paramah \u015bivah /", "241": "\u015b\u016bnyam eva para\u1e43 khy\u0101ta\u1e43 j\u00f1\u0101tavyo mok\u1e63a\u015b ca tata\u1e25 // (48) //", "242": "anantara ri huvus nir\u0101n mukta sake\u1e45 dv\u0101da\u015b\u0101\u1e45gulasth\u0101na / sayogya ta sa\u1e45 hya\u1e45 \u0101tm\u0101 matmahan parama\u015bivatattva / mari matmahan \u0101tm\u0101 / apa ta lvir nir\u0101n ma\u1e45kana / \u015b\u016bnya kevala / ya malvi parama\u015b\u016bnya / ya ta mata\u1e45nyan kavruhakna kramanya de sa\u1e45 mahyun i\u1e45 kamok\u1e63an / nahan s\u0101dhan\u0101nu\u1e45 kapa\u1e45giha sa\u1e45 hya\u1e45 mahaj\u00f1\u0101na //", "243": "vimuktas tyaktasa\u1e43svano? na tiryag\u016brdhvagamana\u1e25 /", "244": "n\u0101dhast\u0101dgamana\u015b c\u0101pi viphala\u1e25 \u015b\u016bnya\u1e25 kevala\u1e25 // (49) //", "245": "kuna\u1e45 ika\u1e45 sandhi kasik\u0115pana ku\u00f1c\u012b rahasya / saha pra\u1e47\u0101y\u0101ma / mak\u0101vas\u0101na \u1e45 kadh\u012braj\u00f1\u0101n\u0101n / hayva vy\u0101p\u0101ra / apa mata\u1e45nyan ma\u1e45kana / apan ri\u1e45 vava\u1e45is al\u0101 nira sa\u1e45 hya\u1e45 hurip sake\u1e45 \u015bar\u012bra / tan dadi tan p\u0101van / hi\u1e0d\u0115p nirmmala / tan siddha phalanya //", "246": "nihan vaneh ulahakna sa\u1e45 s\u0101dhaka / yapvan ap\u016bj\u0101 a\u015b\u012bla sopac\u0101ra uma\u1e5bp vetan / ath\u0115r agran\u0101sika ta \u015bivakara\u1e47a / apr\u0101\u1e47\u0101y\u0101ma rumuhun / numl\u0115\u1e45 ry agra ni\u1e45 iru\u1e45 / mahavan ghr\u0101\u1e47a kanan / trusakna tke\u1e45 hati / hi\u1e0d\u0115p\u0115n bha\u1e6d\u0101ra brahm\u0101 caturmukha / trinayana / caturbhuja / raktavar\u1e47\u1e47a / hi\u1e0d\u0115p prati\u1e63\u1e6dh\u0101 ri\u1e45 hati a / o\u1e43 a\u1e43 brahma\u1e47e namah / recaka \u1e45aranya //", "247": "mvah vijilak\u0115n v\u0101yunta \u015buddha / mahavane\u1e45 ghr\u0101\u1e47a / hane\u1e45 hampru hi\u1e0d\u0115p bha\u1e6d\u0101ra vi\u1e63\u1e47u caturbhuja / trinayana / k\u1e5b\u1e63\u1e47avar\u1e47\u1e47a / hi\u1e0d\u0115p prati\u1e63\u1e6dh\u0101 ri\u1e45 hampru / o\u1e43 u\u1e43 vi\u1e63\u1e47ave namah / p\u016braka \u1e45aranya //", "248": "mvah is\u0115p v\u0101yunta han\u0115\u1e45 ghr\u0101\u1e47a kalih / pg\u0115\u1e45 den asuve / tk\u0101kna ri\u1e45 pusuhpusuh / hi\u1e0d\u0115p bha\u1e6d\u0101ra \u012b\u015bvara trinayana / caturbhuja / \u015bvetavar\u1e47\u1e47a / ma / o\u1e43 ma\u1e43 \u012b\u015bvar\u0101ya namah / kumbhaka \u1e45aranya / ri\u1e45 tlasnyan ma\u1e45kana / unyak\u0115n ta\u1e45 mantra caturda\u015b\u0101k\u1e63ara / pra\u1e47ava // o\u1e43 / sa\u1e45 / ba\u1e43 / ta\u1e43 / a\u1e43 / i\u1e43 / na\u1e43 / ma\u1e43 / \u015bi\u1e43 / va\u1e43 / ya\u1e43 / a\u1e43 / u\u1e43 / ma\u1e43 / o\u1e43 // hayu humu\u1e45 kocc\u0101ranya / ri tlas i\u1e45 ma\u1e45kana / laju sira abhasmab\u012bja / sandana / iti pr\u0101\u1e47\u0101y\u0101ma sa\u1e45sipta p\u016bj\u0101 \u1e45a //", "249": "mvah ti\u1e45kah i\u1e45 viphala / catur pva ya kvehnya / ndya ta lvirnya nihan / nihsp\u1e5bha / nirvv\u0101\u1e47a / ni\u1e63kala / nir\u0101\u015braya // kuna\u1e45 lvir ni\u1e45 pratyekanya / nihsp\u1e5bha \u1e45a tan ana kas\u0101dhya nira / nirvv\u0101\u1e47a tan pa\u015bar\u012bra / tan ana kas\u0101dhya // ni\u1e63kala \u1e45a pasam\u016bhan i\u1e45 sarvva taya / tan katuduhan / tan par\u016bpa var\u1e47\u1e47a / tan paham\u1e45an / \u1e45k\u0101no\u1e45van i\u1e45 eikatva bha\u1e6d\u0101ra mva\u1e45 \u0101tm\u0101 / th\u0115r mi\u015bra ri\u1e45 avak bha\u1e6d\u0101ra // nir\u0101\u015braya \u1e45a sira ta luput i\u1e45 sarvvaj\u00f1\u0101na ma\u1e45alpana / apan sira s\u0101ri nika\u1e45 ni\u1e63kala // maryya \u1e45a sa\u1e45 hya\u1e45 \u0101tm\u0101 / apan sira tan pavastu / luput i\u1e45 sarvvabh\u0101va / nirlak\u1e63a\u1e47a / sira ta param\u0101laukika // ma\u1e45ke mvah pva sira sa\u1e45 s\u0101dhaka yan ma\u1e45kana apan sira a\u1e45amb\u0115kak\u0115n ri\u1e45kah i vva\u1e45 suma\u1e45grahe\u1e45 laukika / ri k\u0101la ni\u1e45 hurip nira / marapvan kapa\u1e45giha sarasan i\u1e45 lak\u1e63a\u1e47a ri\u1e45 viphala ni\u1e45 lak\u1e63a\u1e47a //", "250": "laukika\u1e43 k\u0101rayet p\u016brva\u1e43 d\u012bk\u1e63\u0101vidhividh\u0101nata\u1e25  /", "251": "pa\u015bc\u0101t paramakaivalya\u1e43 kury\u0101t paramapa\u1e47\u1e0dita\u1e25 // (50) //", "252": "ma\u1e45kana ta sa\u1e45 pa\u1e47\u1e0dita / gumave sira laukika p\u016brvaka / ndya ta laukika \u1e45aranya / ika\u1e45 d\u012bk\u1e63\u0101vidhividh\u0101n\u0101glarakna ri\u1e45 loka / pa\u015bc\u0101t i vkasan pva ya magave ya ta sira paramakaivalyaj\u00f1\u0101na / ya paramapa\u1e47\u1e0dita \u1e45a yan ma\u1e45kana // kna pva ya denira / lumak\u1e63a\u1e47\u0101k\u0115n ika\u1e45 caturviphala / vyakta kita ma\u1e45guh ika\u1e45 pada kamok\u1e63an / niyata kita tan maluye\u1e45 janma mvah / ri denya tan pavastu / apan tan pali\u1e45an ta \u1e45 amukti sukha mavi\u015b\u0115\u1e63a // nihan s\u0101dhan\u0101nu\u1e45 kapa\u1e45giha ika\u1e45 caturviphala / hayva vera apan rahasya tm\u0115n l\u0115kasi kapatiniki //", "253": "j\u00f1\u0101na lpas tan paha\u1e45\u0115na\u1e45\u0115nan / mokta kaivalya / nirdo\u1e63a / sira puru\u1e63a / kaivalya nir\u0101\u015braya / agl\u0115\u1e45 kamoktan sa\u1e45 s\u0101dhaka // kuna\u1e45 yan a\u1e5bp adhava huripta / mamantr\u0101kna sa\u1e45 hya\u1e45 mantra a\u1e43 ri\u1e45 n\u0101bhi / ah ri\u1e45 vunvunan // yan tka ni\u1e45 kapatinta ah ri\u1e45 n\u0101bhi / a\u1e43 ri\u1e45 vunvunan / hayva korup hilahila dahat / k\u0101\u1e43 k\u0101\u1e43 k\u0101\u1e43 / a a ah / paramaj\u00f1\u0101na kamoktan sira / o\u1e43 \u015b\u016bnya / j\u00f1\u0101na lpas tan paham\u1e45an / rvavlas a\u1e45gula doh nira sake\u1e45 \u015bivaketa / \u015bivaketa \u1e45a \u015bivali\u1e45ga / \u015bivali\u1e45ga \u1e45a rambut vinuh\u0115l //", "254": "muvah para\u1e43 brahm\u0101 / a\u1e43 ah // ika kavruhan vinikalpa ri\u1e45 hana lavan taya / kevala umi\u1e0d\u0115\u1e45 nir\u0101k\u0101ra / a\u1e43 \u015babdanya / lumr\u0101 ri\u1e45 \u015bar\u012bra / \u1e45\u016bniveh ri\u1e45 navadv\u0101ra / \u015b\u016bnya r\u016bpa ika\u1e45 \u015bar\u012bra vkasan / ya s\u016bryyasm\u1e5bti \u1e45a yan ma\u1e45kana // ah vijil i\u1e45 v\u0101yu sake\u1e45 \u015bar\u012bra / candrar\u016bpa ika\u1e45 \u015bar\u012bra yan ma\u1e45kana // ri mok\u1e63ahan i\u1e45 v\u0101yu ri\u1e45 \u015bar\u012bra / saumy\u0101lila\u1e45 ahni\u1e45 ika\u1e45 \u015bar\u012bra vkasan / ya \u015b\u0101ntacandra \u1e45a nism\u1e5bti yan ma\u1e45kana // muvah ri hana ni\u1e45 s\u016bryyasm\u1e5bti mva\u1e45 candrasm\u1e5bti dadi ta\u1e45 pra\u1e47avaj\u00f1\u0101na / patmu nira sa\u1e45 hya\u1e45 para\u1e43brahma lavan sa\u1e45 hya\u1e45 pra\u1e47avaj\u00f1\u0101na niyata \u1e45 dady\u0101ken pa\u1e45jyotir\u016bpa / ava sad\u0101k\u0101la mahni\u1e45 nir\u0101vara\u1e47a / kadi teja ni\u1e45 ma\u1e47ikmanta / sin\u0101ravadhi a\u1e45ekade\u015ba / lumr\u0101 apada\u1e45 rahina sad\u0101 / sugandha ta sira tan gavegave / apan \u015buddha \u015bivasm\u1e5bti \u1e45a // sira ta yan katon denta / iyaka\u1e45 a\u1e43 ah / sira sadya udbhr\u0101nti \u1e45aranya / sira para\u1e43brahma bapa sira de bha\u1e6d\u0101ra \u015biva / \u1e45univeh ika\u1e45 j\u00f1\u0101na / vruh tan pamikalpa / umi\u1e0d\u0115\u1e45 nir\u0101k\u0101ra / ya tika sina\u1e45guh sa\u1e45 hya\u1e45 pra\u1e47avaj\u00f1\u0101na / sira ta bha\u1e6dara bhauma\u015biva / sira ta makas\u0101j\u00f1ava\u015b\u012b\u015bvar\u012b / mata\u1e45nyan ika\u1e45 pra\u1e47avaj\u00f1\u0101na / tridev\u012b \u1e45aranya vaneh / sira ta pinakaibu de bha\u1e6dara \u015biva //", "255": "tadr\u016bpa eva putraka // kevela ma\u1e45kana ta r\u016bpa bha\u1e6d\u0101ra \u015biva / kadi r\u016bpa bha\u1e6d\u0101ra jyoti / ma\u1e45kana li\u1e45 sa\u1e45 hya\u1e45 aji sa\u1e45sipta //", "256": "ok\u0101re l\u012byata uk\u0101ro ak\u0101ra\u015b ca pral\u012byate /", "257": "mak\u0101ro bindausa\u1e43l\u012bno bindur n\u0101de pral\u012byate // (51) //", "258": "n\u0101da\u015b ca l\u012byate \u015b\u016bnye \u015b\u016bnyam eva\u1e43 tu j\u0101yate /", "259": "\u015b\u016bny\u0101t parataram v\u0101pi atyanta\u1e43 \u015b\u016bnyalak\u1e63a\u1e47am // (52) //", "260": "sakala\u1e43 sakalatattvam ca s\u016bk\u1e63ma\u1e43 sakalani\u1e63kalam /", "261": "para\u1e43 ni\u1e63kala\u1e43 \u015b\u016bnya\u1e43 ca \u016brdhv\u0101ty\u016brdhvo 'ti\u015b\u016bnyaka\u1e25 // (53) //", "262": "1 iti sa\u1e45 hya\u1e45 pra\u1e47avaj\u00f1\u0101na / kamok\u1e63an //", "263": "sa\u1e45 hya\u1e45    um\u0101pati", "264": "pra\u1e47ava\u015br\u012bdev\u012b             o\u1e43", "265": "\u015br\u012bdev\u012b      sarasvat\u012b", "266": "2 ka\u015b\u016bnyat\u0101n sira parama\u015biva / dv\u0101da\u015b\u0101\u1e45gulasth\u0101na sira / ha\u1e45sa k\u0101ra\u1e47a pra\u1e47ava / sad\u0101\u015biva karyya ni\u1e45 ha\u1e45sa / \u012b\u015bvara brahm\u0101 vi\u1e63\u1e47u vyakti ni\u1e45 pra\u1e47avaj\u00f1\u0101na kamok\u1e63an //", "267": "3        ati\u015b\u016bnya                             atyanta\u015b\u016bnyabhauma\u015biva", "268": "ni\u1e63kala\u015b\u016bnyao\u1e43           \u015b\u016bny\u0101ntara       ka\u1e47\u1e6dham\u016blao\u1e43", "269": "sakalani\u1e63kala                \u015b\u016bnya             vak\u1e63as", "270": "sakala                                 ma          n\u0101bhisth\u0101na", "271": "a", "272": "u", "273": "4 nihan kal\u0115pasanira sa\u1e45 hya\u1e45 \u015biva / ya ta kavruhakna kahananira / sa\u1e45 hya\u1e45 \u015biva sira mu\u1e45guh  ri netra / akuni\u1e45 kadi mas sina\u1e45hila\u1e45 var\u1e47\u1e47anira / sira ta pinak\u0101tm\u0101 ni\u1e45 panon / sira sa\u1e45 hya\u1e45 pram\u0101\u1e47a sira mu\u1e45guh ri tu\u1e45tu\u1e45 i\u1e45 iru\u1e45 / kalavan agra ni\u1e45 jihv\u0101 / var\u1e47\u1e47a nira bhiru / sira ta pinak\u0101tm\u0101 ni\u1e45 tutur// sa\u1e45 hya\u1e45 j\u00f1\u0101na  mu\u1e45guh ri\u1e45 bo\u1e45kol i\u1e45 papusuh / var\u1e47a nira putih tan pamala / sira ta pinakadev\u0101tm\u0101 ni\u1e45 me\u1e45\u0115t / muvah yapvan hana t\u1e45\u0115ran i\u1e45 kapatin / tu\u1e45galakna sa\u1e45 hya\u1e45 \u015biva kalavan sa\u1e45 hya\u1e45 pram\u0101\u1e47a / mva\u1e45 sa\u1e45 hya\u1e45 j\u00f1\u0101na / ma\u1e45kana dalanira sa\u1e45 hya\u1e45 \u015biva //", "274": "5 mvah yan katkan i\u1e45 kapatin / aja tan karasanana lu\u1e45a nira / sa\u1e45 hya\u1e45 \u015biv\u0101tm\u0101 sah saki\u1e45 \u015bar\u012bra / aja veha dalanana babahan sa\u1e45a / ndya ta \u1e45aran babahan sa\u1e45a /  ri\u1e45 luhur 7 / ri\u1e45 sor 2 / ka\u1e47i\u1e63\u1e6dha dalan ika \u1e45a // yan adalan ri\u1e45 \u015bivadv\u0101ra madhya \u1e45a // kuna\u1e45 ika\u1e45 m\u0101rga uttama / dalanira sa\u1e45 hya\u1e45 \u015biv\u0101tm\u0101 / ri\u1e45 tu\u1e45tu\u1e45 i\u1e45 \u015babda / s\u0115la ni\u1e45 hi\u1e0d\u0115p \u1e45a ri\u1e45 kakt\u0115g / yan tka ri\u1e45 kalpasan / aja \u1e45a\u1e45\u0115n \u015bar\u012bra devek / mva\u1e45 anak rabi mvah kasukhan / ika\u1e45 tiga atmah siji / ya ta t\u016btakna m\u0101rgga tu\u1e45tu\u1e45 ni\u1e45 \u015babda / sla ni\u1e45 hi\u1e0d\u0115p // iti kalpasan sa\u1e45 bhuja\u1e45ga\u015biva / hayva vera rahasya dahat / tan siddha phalanya //", "275": "6 nihan sa\u1e45 hya\u1e45 paramopade\u015ba / k\u0101la ni\u1e45 tan hana bhuvana / tan hana ava\u1e45ava\u1e45 uvu\u1e45uvu\u1e45 / tan ana \u015b\u016bnyanirv\u0101\u1e47a / tan ana \u1e45 j\u00f1\u0101na / tan ana \u1e45 vi\u015be\u1e63a / tan ana ika kabeh / ka\u1e45 vant\u0115n samana pa\u1e45eran / avak paramasukha / tan sukha deni\u1e45 \u015b\u016bnya / tan avak \u015b\u016bnya / tan sukha deni\u1e45 nirvv\u0101\u1e47a / tan avak nirvv\u0101\u1e47a / tan sukha deni\u1e45 j\u00f1ana / tan avak j\u00f1ana / tan sukha deni\u1e45 vi\u015besa / tan avak vi\u015besa / kevala paramasuka t\u0101vak nira / tan p\u0101ntara / tan madhya / tan par\u016bpa / tan pavar\u1e47\u1e47a / tan pasana / le\u1e45it tan kna vinuvus / tan sukha deni\u1e45 \u015babda / tan p\u0101vak \u015babda / tan sukha deni\u1e45 hi\u1e0d\u0115p / tan avak hi\u1e0d\u0115p / kevala sukha acintya \u015bar\u012bra // sake\u1e45 sukha acintya mijil \u1e62a\u1e45 hya\u1e45 j\u00f1\u0101navi\u015be\u1e63a / tan kne\u1e45 sarvvah\u012bna / apan m\u0101vak j\u00f1\u0101na / tan kavi\u015be\u1e63an / apan m\u0101vak vi\u015be\u1e63a / tan kne\u1e45 \u015b\u016bnya / apan m\u0101vak \u015b\u016bnya / tan kene\u1e45 nirvv\u0101\u1e47a / apan m\u0101vak nirvv\u0101\u1e47a / tan kene\u1e45 sarasa ni\u1e45 bhuvana / apan m\u0101vak bhuvana / tan kne\u1e45 sarvvas\u016bk\u1e63ma / apan m\u0101vak s\u016bk\u1e63ma // ma\u1e45kana sa\u1e45 hya\u1e45 j\u00f1\u0101navi\u015be\u1e63a / inaranan sa\u1e45 hya\u1e45 jagatk\u0101ra\u1e47a //", "276": "7 ma\u1e45ke sa\u1e45 hya\u1e45 jagatk\u0101ra\u1e47a / ahyun tumona ri avakir\u0101ganal / amuktya ri \u015bar\u012bra nira / sakalani\u1e63kala / hetunyanakaryya paraspara / paras \u1e45a sakala / para \u1e45a ni\u1e63kala / ndya ta lvirnyan / makaryya sira \u015b\u016bnya pinakasth\u0101na ni\u1e45 klir nira / tan kavruhana deni\u1e45 pakaryya nira / ri huvus i sa\u1e45 hya\u1e45 jagatk\u0101ra\u1e47a / makasth\u0101na ri\u1e45 \u015b\u016bnya mijil ta \u1e45 k\u0101ryya nira / ndya ta lvirnya / mijil karihinika\u1e45 nirvv\u0101\u1e47a / sake\u1e45 nirvv\u0101\u1e47a mijil o\u1e45k\u0101ra\u015buddha / sake\u1e45 o\u1e45k\u0101ra\u015buddha amut\u0115r svara mijil bindupra\u1e47a \u015buddhaspha\u1e6dikavar\u1e47\u1e47a / i jronya mesi n\u0101dapr\u0101\u1e47a j\u00f1\u0101na\u015buddha / r\u016bpa kadi pupul i\u1e45 \u0101ditya candra linta\u1e45 / d\u012bptanya / ma\u1e45kana bindupr\u0101\u1e47a / n\u0101dapr\u0101\u1e47a mijil sake\u1e45 o\u1e43k\u0101ra\u015buddha //", "277": "8 mvah sa\u1e45 hya\u1e45 o\u1e43k\u0101ra\u015buddha pra\u1e47avaj\u00f1\u0101na \u1e45a mijilak\u0115n mantra veda japa pinaka\u015bar\u012bra ni\u1e45 para / para \u1e45a manu\u1e63ya ika\u1e45 kin\u0101ryya bindupra\u1e47a / ndya ta lvirnya / ika\u1e45 mijil karihin bindupr\u0101\u1e47a pinakakaras / n\u0101dapr\u0101\u1e47a pinkatanah / mijil ak\u1e63ara / ndya ta lvirnya / ka kha ga gha \u1e45a / matmahan gtih // sake\u1e45 ka kha ga gha \u1e45a mijil ca cha ja jha \u00f1a / matmahan dagi\u1e45 / mak\u0115mp\u0115l kadi da\u1e45anan i\u1e45 kris / sake\u1e45 ca cha ja jha \u00f1a mijil \u1e6da \u1e6dha \u1e0da \u1e0dha \u1e47a / matmahan g\u0101tra ni\u1e45 kulit // sake\u1e45 \u1e6da \u1e6dha \u1e0da \u1e0dha \u1e47a mijil ta tha da dha na / matmahan g\u0101tra ni\u1e45 hodod / sake\u1e45 ta tha da dha na mijil pa pha ba bha ma / [matmahan g\u0101tra ni\u1e45 asthi // sake\u1e45 pa pha ba bha ma mijil] ya / ra / la / va / matmahan g\u0101tra ni\u1e45 sumsum // sake\u1e45 ya ra la va mijil \u015ba \u1e63a sa ha / matmahan hunt\u0115k / ma\u1e45kana tmahan i\u1e45 ek\u0101k\u1e63ara / kadi \u015bivali\u1e45ga r\u016bpanya //", "278": "9 saki\u1e45 ek\u0101k\u1e63ara mijil tikt\u0101k\u1e63ara / ndya ta lvirnya / a \u0101 matmahan \u015birah / i \u012b  matmahan rahi / u \u016b  matmahan ca\u1e45k\u0115m /  \u1e5b \u1e25 matmahan mata / \u1e37 \u1e39 matmahan iru\u1e45 / e ai  matmahan tali\u1e45a / o au matmahan ka\u1e47\u1e6dha mva\u1e45 gulu / mvah pa\u1e45racahan i\u1e45 ak\u1e63ara i\u1e45 sor // ka mat\u0115mah ca\u1e47\u1e6dik / kha matmah m\u016bl\u0101dh\u0101ra / ga / matmah baboko\u1e45an / gha matmah p\u0101yu / \u1e45a matmah upastha kontol // ca matmah pupu mva\u1e45 j\u0115j\u0115\u1e45ku / cha  matmah vtis mva\u1e45 viluta / ja matmah pahoglag mva\u1e45 bhuj\u0101p\u0101da / jha matmah tlapakan / \u00d1a matmah jariji mva\u1e45 bulu puhun kuku / mva\u1e45 vahika\u1e45 ri\u1e45 madhya // \u1e6da matmah nabhi / \u1e6dha matmah u\u1e45silan / \u1e0da matmah dal\u0115m i\u1e45 guhya / \u1e0dha matmah limpa / \u1e47a matmah pa\u1e45uritan // ta matmah lamu\u1e45sir / tha matmah hulur / da matmah adonadon /  dha matmah jajari\u1e45an / na matmah hati // pa matmah susu / pha matmah va\u1e37ka\u1e45 / ba  matmah tutud / bha matmah matmah b\u0101hu hasta nakha / ma matmah paparu // ya  matmah ka\u1e47\u1e6dha / ra matmah t\u0101lu / la matmah hilat / va matmah ca\u1e47\u1e6dik // \u015ba matmah lambe luhur mva\u1e45 pipi / \u1e62a matmah jihv\u0101gra / sa mat\u0115mah lambe sor mva\u1e45 vha\u1e45 / ha matmah hati n\u0101\u1e0d\u012b mva\u1e45 surat\u0101dhikaphala (?) tke\u1e45 bulu rambut / ma\u1e45kana lvir i\u1e45 matmahan para / pak\u0101ryya nira sa\u1e45 hya\u1e45 o\u1e43k\u0101ra\u015buddhapra\u1e47avaj\u00f1\u0101na //", "279": "10 ri huvus i\u1e45 matmah para / sa\u1e45 hya\u1e45 jagatk\u0101ra\u1e47a / mvah sira makaryy\u0101tm\u0101 mijil sake\u1e45 \u015bar\u012bra nira / ma\u1e45asth\u0101n\u0101k\u0115n i\u1e45 para / ndy\u0101 ta lvirnia / br\u0101hma ma\u1e45asth\u0101na ri\u1e45 m\u016bl\u0101dh\u0101ra / p\u012bta var\u1e47\u1e47a nira / rumak\u1e63a gtih // vi\u1e63\u1e47u ma\u1e45asth\u0101na ri\u1e45 n\u0101bhi / kr\u1e63\u1e47a var\u1e47\u1e47a nira / rumak\u1e63a dagi\u1e45 // rudra ma\u1e45asth\u0101na ri\u1e45 hati / rakta var\u1e47a nira / rumak\u1e63a kulit // i\u015bvara ma\u1e45asth\u0101na ri\u1e45 ka\u1e47\u1e6dha / \u015bveta var\u1e47\u1e47a nira / rumak\u1e63a hodod // sad\u0101\u015biva ma\u1e45asth\u0101na ri\u1e45 jihv\u0101gra / \u015buddhaspha\u1e6dika var\u1e47\u1e47a nira / rumak\u1e63a balu\u1e45 bulu rambut / ma\u1e45kana lvir ni\u1e45 \u0101tm\u0101 ma\u1e45asth\u0101na ri\u1e45 para //", "280": "11 mvah sake\u1e45 \u0101tm\u0101 mijil pa\u00f1cada\u015bendr\u012bya / sake\u1e45 da\u015bendr\u012bya mijil ta\u1e45 pa\u00f1cahoma / lavan pa\u00f1cakat\u012brtha / ika\u1e45 m\u016bl\u0101dh\u0101ra matmah bindu \u015buddhaspha\u1e6dika var\u1e47\u1e47a / sum\u0115\u1e45ka ta\u1e45 bindu / mare\u1e45 bhuvana\u015bar\u012bra / am\u0101rgga mare\u1e45 nabhi / matmahan \u015biva ika\u1e45 bindu / saken  \u015biva  matmahan manu\u1e63ya / ma\u1e45kana lvir ni mavalya m\u0101nu\u1e63a / iti bhuvana\u015bar\u012bra / \u015b\u0101stra nira li\u1e45 sa\u1e45 mah\u0101 //", "281": "12 nihan kamalacakra \u1e45a / vit ni\u1e45 pusuhpusuh \u1e45a n\u012blaka\u1e47\u1e6dha / n\u012blaka\u1e47\u1e6dha \u1e45a tutud / gavik\u0101 \u1e45a n\u012blavar\u1e47\u1e47a nira jro ni\u1e45 tutud // lambik\u0101 \u1e45a kulut i\u1e45 tudtud // da\u015bam\u012bsara \u1e45a vit ni\u1e45 ka\u1e47\u1e6dha // dhry\u0101gaula\u1e63\u1e6dh\u0101 \u1e45a vumaki\u1e45 hilat // sahasradala   \u1e45a ut\u0115k // sa\u1e45 hya\u1e45 n\u0101daprak\u0101\u015ba \u1e45a ke\u015ba // sa\u1e45 hya\u1e45 ni\u1e63kala \u1e45a bindu tu\u1e45tu\u1e45 i\u1e45 rambut // iti tantramah\u0101pada \u1e45a s\u1e6dh\u0101na ni\u1e45 rahasya / deni\u1e45 j\u00f1ana / sa\u1e45ka ni\u1e45 kar\u0115p ira / bheda ni\u1e45 hid\u0115p / lavan patu\u1e45galan i\u1e45 rahasya rinahasya // r\u0101j\u0101 vi\u015besa ri\u1e45 hati / pamn\u0115r sa\u1e45 hya\u1e45 supar\u1e47ni / ka\u1e45 atu\u1e45gu ka\u1e0datvan bha\u1e6d\u0101r\u012b sarasvat\u012b / hara ni\u1e45 ka\u1e0daton otvat sajala\u1e45 kurupu t\u1e45ah i\u1e45 hati / hisi ni\u1e45 ka\u1e0daton vo\u1e45 j\u0101ti //", "282": "13 nihan mantravi\u015be\u1e63a \u1e45a pa\u00f1c\u0101k\u1e63ara / lvirnya / namah \u015biv\u0101ya / ka / namah stuti ni\u1e45 hulun mari\u1e45 \u015biv\u0101ya // \u015bi \u1e45a \u015bivatattva / v\u0101 \u1e45a sad\u0101\u015bivatattva / ya \u1e45a  parama\u015bivatattva / hetunya nika\u1e45 pa\u00f1c\u0101k\u1e63ara lin\u0115vih deni\u1e45 sa\u1e45 br\u0101hmana bhuja\u1e45ga / \u015baiva sogata / sa\u1e45 mandasak\u0115n tattva mva\u1e45 brata / \u015b\u0101stra / mva\u1e45 tryak\u1e63ara \u1e45a a\u1e43 u\u1e43 ma\u1e43 // ka / a\u1e43 \u1e45a \u015bivayoga / \u015bivamantra / \u015bivatattva // u\u1e43 \u1e45a sad\u0101\u015bivayoga / sad\u0101\u015bivap\u016bj\u0101 / sad\u0101\u015bivatattva // ma\u1e43 \u1e45a parama\u015bivayoga / parama\u015bivajapa / parama\u015bivatattva // ca tryak\u1e63ara vaneh a\u1e43 ah hr\u012bh // a\u1e43 \u1e45a \u015biva / ah \u1e45a  sad\u0101\u015biva / hr\u012bh \u1e45a parama\u015biva // makveh yan vuvusan / ika\u1e45 \u015b\u0101stra va\u1e45sit / nahan mantr\u0101kna //", "283": "14 ca mantra pa\u00f1c\u0101k\u1e63ara / tryak\u1e63ara yan mantr\u0101kna ri\u1e45 bhasma / mvah ri\u1e45 toya karonya dadi pavitra / mva\u1e45 panulak sarvvaroga / sarvvamala / sarvva upadrava / sarvvadu\u1e63\u1e6da / sarv\u0101stra // yeka ka\u1e45 pinrati\u1e63\u1e6dh\u0101 ri\u1e45 sarvvali\u1e45ga / tanan\u0101\u1e45\u1e37vihi muvah hane\u1e45 sira / ca / ta\u1e45 v\u012bjak\u1e63ara / tg\u0115s i\u1e45 \u015b\u0101stra m\u016bl\u0101k\u1e63ara \u1e45a / ha / kali\u1e45anya ika\u1e45 ginave \u015b\u0101stra ha cetana mva\u1e45 acetana / yeka tg\u0115s i\u1e45 ekatva / tg\u0115s i\u1e45 pat\u0115mu ni\u1e45 tutur lupa / tg\u0115s i\u1e45 o\u1e43k\u0101ra avor lavan vit // ka / parama\u015biva ika\u1e45 \u015b\u0101stra ha pinaropo sira //", "284": "15 muvah sa\u1e45 hya\u1e45 j\u0101va duk hane\u1e45 \u015bar\u012bra sukha / iku heli\u1e45ak\u0115n / lamun sira sah sake\u1e45 \u015barira / \u015barira den pun sukha / depun pa\u1e0da sukha nipun / tka nira lavan lu\u1e45a nira / na\u1e45i\u1e45 s\u0101mpun viveka de nira \u1e45ulati / ? dera hai\u00f1c\u0115 hai\u00f1cek\u012b ? / tg\u0115se nor\u0101ne\u1e45 avakira / iku kai\u00f1cainan\u0101 pavkas hi\u1e45sun ri sira / \u015biva / sad\u0101\u015biva / parama\u015biva // \u015biv\u0101tm\u0101 matmahan mata kiva // sad\u0101\u015biv\u0101tma matmahan mata t\u1e45\u0115n //  parama\u015biv\u0101tm\u0101 pand\u0115l\u0115\u1e45 kabeh //", "285": "16 mvah yan am\u0101rgga ri\u1e45 lala\u1e6da dadi bhuja\u1e45g\u0101di // yan am\u0101rgga ri\u1e45 soca dadi k\u1e63atriya // yan am\u0101rgga ri\u1e45 iru\u1e45 dadi tum\u0115\u1e45gu\u1e45 // yan am\u0101rga ri\u1e45 kar\u1e47\u1e47a dadi sira dma\u1e45 // yan am\u0101rgga ri\u1e45 tutuk dadi pacahta\u1e47\u1e0da // yan am\u0101rgga ri\u1e45 pr\u0101\u1e47av\u0101yu [ / / /] / [yan] am\u0101rgga ri\u1e45 \u015bivadv\u0101ra dadi ratu ha\u00f1\u0101krav\u1e5btti / juga s\u0101ri ni\u1e45 tiga ri hanakan i\u1e45 netra u\u1e45gvanya // ya huripi\u1e45 vo\u1e45 sajagat / ya sa\u1e45 manon / ya s\u0101ri ni\u1e45 tiga \u1e45a / sir\u0101\u1e45olah sajagat ri yava mva\u1e45 ri\u1e45 jro / ya sa\u1e45 manon sira \u1e45a / surup i\u1e45 r\u0101ditya ulan / ya sa\u1e45 manon hurip i\u1e45 damar mva\u1e45 pati ni\u1e45 darma / gi\u1e45sire ri\u1e45 unt\u0115k muvah ri\u1e45 sumsum // ya ika tg\u0115s i\u1e45 bubuk\u1e63ah? mva\u1e45 gagakaki\u1e45? ri\u1e45 r\u0101dity gnahe // yan ri\u1e45 \u015bar\u012bra sa\u1e45 bubuk\u1e63ah? ri\u1e45 mata kiva / sa\u1e45 gagakaki\u1e45? ri\u1e45 mata t\u1e45\u0115n / \u1e37r \u015biva ka\u1e45 i\u1e45intarak\u0115n pr\u0101\u1e47a / ika\u1e45 i\u1e45aran \u015biv\u0101tm\u0101 / sad\u0101\u015biva a\u1e45intarak\u0115n v\u0101yu / ika\u1e45 i\u1e45aranan \u015buddh\u0101tm\u0101 / parama\u015biva a\u1e45intarak\u0115n hurip / ika\u1e45 i\u1e45aranan jiv\u0101tm\u0101 // \u015bivah m\u016blih ri\u1e45 sada\u015biva \\\\ parama\u015biva mulih mari\u1e45 sad\u0101\u015biva // sira ta i\u1e45aranan tan par\u016bpavar\u1e47\u1e47a / ika\u1e45 a\u1e45ila\u1e45ak\u0115n ri sira // mvah yan katkan i\u1e45 patinta / aja lali sama\u1e45kana //", "286": "17 muvah yoganidr\u0101 \u1e45a kramany\u0101n\u1e37\u1e45 n\u0101sik\u0101gra / pinakas\u0101dhananta s\u016bk\u1e63maj\u00f1\u0101na / yapvan mahenak dhy\u0101nanira / ika\u1e45 arip mata hila\u1e45 / \u1e45univeh ika\u1e45 manah vipar\u012bta hila\u1e45 / sma / vkasny\u0101vak manarava\u1e45 / kapa\u1e45guh ta\u1e45 j\u00f1\u0101navi\u015be\u1e63a / vna\u1e45 manona \u015bva\u015bar\u012branta sake\u1e45 kahananira / apan pinakapada kamok\u1e63an //", "287": "18 muvah yan kita vna\u1e45 tumi\u1e45galana ri\u1e45 mah\u0101pra\u1e47ava / tanana bheda ni\u1e45 \u015bar\u012bra lavan bhuvanatraya / kali\u1e45anya / ika sa\u1e45 hya\u1e45 mah\u0101pra\u1e47ava / bhuvan\u0101tmaka yapvan hana pamsatira sake\u1e45 bhuvana / sira ta param\u0101rdh\u0101nare\u015bvar\u012b / sira ta u\u1e45gvan sa\u1e45 hya\u1e45 \u0101tm\u0101 ma\u1e45guh kapadamok\u1e63an / ya sa\u1e45 hya\u1e45 ni\u1e63kala bindu \u1e45aranira // mantrocc\u0101ra\u1e47a / virahita sira / yak\u0101rab\u012bja nira kayog\u012b\u015bvaran / sira hi\u1e45an i\u1e45 ama\u1e45guh kanir\u0101\u015brayan / enak pva denta ma\u1e45avruhi sira / tanana sarvvap\u0101pa i sira / tan paka nira / tan aha\u1e5bp / tan alm\u0115h / tan bhed\u0101k\u0115n ika\u1e45 \u1e45a hala mva\u1e45 hayu / ri vruh ira p\u0101ntara ni\u1e45 tutur lupa / vna\u1e45 tan ma\u1e45ipi kita / sa\u1e45 vruh i\u1e45 yoganidr\u0101 / apan m\u0101vak tutur praka\u015ba //", "288": "19 nihan sandhyatsay\u0101 / denika\u1e45 cetana mva\u1e45 acetana / lvirnya / ika\u1e45 \u015bubh\u0101\u015bubh\u0101vak i\u1e45 acetana / \u1e45univeh ika\u1e45 sarvvendriya / lupan\u0115n savi\u1e63ayanya / muvah k\u0101ryya ni\u1e45 tutur / ika\u1e45 \u015b\u016bnya ni\u015breyasa / avak i\u1e45 cetana prak\u0101\u015ba / sma / nimna tay\u0101 / kapa\u1e45guh kanir\u0101j\u00f1\u0101n\u0101n de ni\u1e45 j\u00f1\u0101navi\u015be\u1e63a / apan ika\u1e45 kanir\u0101j\u00f1\u0101n\u0101n kapa\u1e45guhan i\u1e45 kapadamok\u1e63an / sira ta mantuk i\u1e45 \u015bivapada \u1e45aranira / sma / iti pra\u1e47ava\u1e6d\u012bk\u0101 antopade\u015ba //", "289": "ja\u1e25k\u0101re p\u1e5bthiv\u012b j\u00f1ey\u0101 ta\u1e25k\u0101ra \u0101pah sa\u1e43sthit\u0101\u1e25 /", "290": "ki\u1e25k\u0101re ca mah\u0101teja u\u1e43k\u0101re v\u0101yu\u1e43 sa\u1e43nyaset // (54)", "291": "pha\u1e6dk\u0101r\u0101k\u0101\u015basa\u1e43yukto mah\u0101p\u0101takan\u0101\u015b\u0101ya /", "292": "pa\u00f1c\u0101\u1e47\u1e0da\u1e43 japed yo vidv\u0101n \u015bivalokam av\u0101pnuy\u0101t // (55)", "293": "ndya ta ya / jah / tah / kih / u\u1e43 / phat \\\\ iti sa\u1e45 hya\u1e45 pa\u00f1cak\u0101\u1e47\u1e0da / jap\u0101kna  \u015bivadhy\u0101na / mah\u0101p\u0101taka vin\u0101\u015ba denya \\\\ 0 \\\\ a\u1e43 ah jap\u0101kna pi\u1e45 16 / \u015bivadhy\u0101na / nirmmala phalanya // yan parama\u015bivadhy\u0101na / mok\u1e63a phalanya // yan mahyun i\u1e45 ri\u1e45 pusa\u1e45gara rudradhy\u0101na // yan mahyun ni\u1e45 kasvastyan i\u1e45 r\u0101t / mah\u0101devadhy\u0101na // yan mahyun sak\u0101rryanta siddha / \u015ba\u1e45karadhy\u0101na // yan mahyun kasihana deni\u1e45 janma / hyu\u1e45 kuna\u1e45 / \u012b\u015bvaradhy\u0101na / a\u1e43 atmab\u012bj\u0101k\u1e63ara // ah \u015b\u016bnyat\u0101b\u012bja / mah\u0101 sa\u1e45yoga sira // hayva cavu\u1e45 // iti sa\u1e45 hya\u1e45 mah\u0101japa / paramarahasya sira // 0 //", "294": "muvah kadgar\u0101va\u1e47a \u1e45a / o\u1e43 ha ka \u015ba ma la va ra ya\u1e43 u\u1e43 // ardhan\u0101r\u012b\u015bvara kahi\u1e0d\u0115panya / ny\u0101sanya pradak\u1e63i\u1e47\u0101krama / and\u0115lakna ri\u1e45 padmah\u1e5bdaya / mvah ri\u1e45 vidikvidik / tan katama ni\u1e45 sarvvasa\u00f1j\u0101ta phalanya / mva\u1e45 luput i\u1e45 sarvvavighna //  nihan ny\u0101s\u0101kna anu\u1e63\u1e6dh\u0101na sa\u1e45 hya\u1e45 m\u1e5btyu\u00f1jaya / o\u1e43 ri\u1e45 \u015bivadv\u0101ra / a\u1e43 ri\u1e45 vaktra / ka\u1e43 ri\u1e45 ka\u1e47\u1e6dha / ah ri\u1e45 antarh\u1e5bdaya / a\u1e43 ri\u1e45 n\u0101bhi / tke\u1e45 pada kalih / sambu\u1e45 i\u1e45 sa\u1e45 hya\u1e45 da\u015b\u0101k\u1e63aramantra // o\u1e43 au\u1e43 ha ka \u015ba ma loa va ra ya m u\u1e43 / namo namah sv\u0101h\u0101 / s\u012bkadh\u012b pad\u0101ntany\u0101sa // smah / mantra muvah o\u1e43 ma\u1e43 sah vau\u1e63a\u1e6d / m\u1e5btyu\u00f1jay\u0101ya namah sv\u0101h\u0101 va\u1e63a\u1e6d //", "295": "\u1e43\u1e5btyu\u00f1jayasya devasya yo n\u0101m\u0101ny abhik\u012brtayet /", "296": "d\u012brgh\u0101yu\u1e63am av\u0101pnoti sa\u1e45gr\u0101mavijay\u012b bhavet // (56)", "297": "hayva cavuh / adomra\u1e47a denira tlas // 0 // nihan pa\u1e45lukatan ga\u1e47apati / vna\u1e45 a\u1e45ge mid\u0115r / \u015ba / ampel ga\u1e0di\u1e45 rajah ga\u1e47a / ta\u1e45an kiva \u1e45ag\u0115m cakra / ta\u1e45an t\u1e45\u0115n \u1e45ag\u0115m gad\u0101 / duluranya bant\u0115n / ajuman putih kuni\u1e45 / suc\u012b asoroh mahivak pithik putih jambul / toyane mavadah sa\u1e45ku tmag\u0101 / skar sudh\u0101mala saha prasasantun / arthanya 1100 / samsam dona katima / rajahan ika l\u0115bonakna ri\u1e45 sa\u1e45ku / ri huvusa pin\u016bj\u0101 tivakakna ri\u1e45 gnahi\u1e45 kamra\u1e47an // ma //", "298": "o\u1e43 // ga\u1e47apa\u1e6di\u1e43 \u015biv\u0101putra\u1e43 bhukta\u1e43 tu vaidhatarpa\u1e47am /", "299": "bhakta\u1e43 tu jagati loke \u015buddhap\u016br\u1e47a\u015bar\u012bri\u1e47am // (57)", "300": "sarvavi\u1e63avin\u0101\u015bana\u1e43 ? k\u0101lad\u1e5b\u1e45ga d\u1e5b\u1e45g\u012bpatyam ? /", "301": "par\u0101ni rog\u0101\u1e47i m\u016brcchanta\u1e43 trivi\u1e63\u1e6dapopaj\u012bvanam // (58)", "302": "ga\u1e45gomayo\u1e25 siddh\u0101rthada\u1e43 devaga\u1e47aguru\u1e43 putram /", "303": "\u015baktiv\u012bry\u0101loka\u015briyai jayanti l\u0101bh\u0101nugraham // (59)", "304": "o\u1e43 siddhir astu / [ganapata]ye nama\u1e25 sv\u0101h\u0101 /", "305": "tlas / makveh pa\u1e45rak\u1e63anya / vna\u1e45 a\u1e45ge ya ni\u1e45 gri\u1e45 grubug / yadin gri\u1e45 tatumpur muvah kamra\u1e47an / ri\u1e45 h\u0115mp\u0115lan / yvadin karusakan deni\u1e45 sato / vna\u1e45 iki tivakakna //", "306": "(60)", "307": "o\u1e43 ghmu\u1e43 ga\u1e47apataye nama\u1e25", "308": "o\u1e43 sarasvatyai nama\u1e25 /", "309": "o\u1e43 siddhir astu / tad astu / astu //", "310": "o\u1e43 d\u012brgh\u0101yu\u1e63a\u1e43 sukha\u015briy\u0101 / dar\u015ban\u0101t tava v\u1e5bddhi\u015briy\u0101 //", "311": "hayva veh vo\u1e45 vaneh amaca / yan tan j\u0101ti \u015bu\u015br\u016b\u1e63\u0101 / nirmmala malila\u1e45 manahnya / yan amaca ndan a\u015buci rumuhun / ma\u1e45da trus \u015buci dal\u0115\u1e45 ri he\u1e45 //", "312": "[iti ga\u1e47apatitattva sam\u0101pta]"}, "author": "Not available", "source": "Gretil", "englishTitle": " Ganapatitattwa ", "sourceLink": "http://gretil.sub.uni-goettingen.de/#OldJavanese"}